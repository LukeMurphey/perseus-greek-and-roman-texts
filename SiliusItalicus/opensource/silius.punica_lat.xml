<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
	<title>Silius Italicus, Corpus Poetarum Latinorum. Vol. 3, ed. W. C. Summers, 1905</title>
      </titleStmt>
      &Perseus.publish;
      <sourceDesc><p>Keyboarding</p></sourceDesc>
    </fileDesc>

    <encodingDesc>
<refsDecl n="text=1"  doctype="TEI.2">
<state unit="text"/>
<state unit="book"/>
<state unit="chapter" n="chunk"/>
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
  </teiHeader>

<text><body>
<head>Punica</head>

<div1 type="book" n="1">
<p> 
<lb n="1"/>Ordior arma, quibus caelo se gloria tollit 
<lb n="2"/>Aeneadum, patiturque ferox Oenotria iura 
<lb n="3"/>Carthago. da, Musa, decus memorare laborum 
<lb n="4"/>antiquae Hesperiae, quantosque ad bella crearit 
<lb n="5"/>et quot Roma uiros, sacri cum perfida pacti 
<lb n="6"/>gens Cadmea super regno certamina mouit, 
<lb n="7"/>quaesitumque diu, qua tandem poneret arce 
<lb n="8"/>terrarum Fortuna caput. ter Marte sinistro 
<lb n="9"/>iuratumque Ioui foedus conuentaque patrum 
<lb n="10"/>Sidonii fregere duces, atque impius ensis 
<lb n="11"/>ter placitam suasit temerando rumpere pacem. 
<lb n="12"/>sed medio finem bello excidiumque uicissim 
<lb n="13"/>molitae gentes, propiusque fuere periclo 
<lb n="14"/>quis superare datum: reserauit Dardanus arces 
<lb n="15"/>ductor Agenoreas, obsessa Palatia uallo 
<lb n="16"/>Poenorum ac muris defendit Roma salutem. </p>
<lb n="17"/><p>Tantarum causas irarum odiumque perenni 
<lb n="18"/>seruatum studio et mandata nepotibus arma 
<lb n="19"/>fas aperire mihi superasque recludere mentes. 
<lb n="20"/>iamque adeo magni repetam primordia motus. </p>
<lb n="21"/><p>Pygmalioneis quondam per caerula terris 
<lb n="22"/>pollutum fugiens fraterno crimine regnum 
<lb n="23"/>fatali Dido Libyes appellitur orae. 
<lb n="24"/>tum pretio mercata locos noua moenia ponit, 
<lb n="25"/>cingere qua secto permissum litora tauro. 
<lb n="26"/>hic Iuno ante Argos (sic credidit alta uetustas), 
<lb n="27"/>ante Agamemnoniam, gratissima tecta, Mycenen 
<lb n="28"/>optauit profugis aeternam condere gentem. 
<lb n="29"/>uerum ubi magnanimis Romam caput urbibus alte 
<lb n="30"/>exerere ac missas etiam trans aequora classes 
<lb n="31"/>totum signa uidet uictricia ferre per orbem, 
<lb n="32"/>iam propius metuens bellandi corda furore 
<lb n="33"/>Phoenicum extimulat. sed enim conamine primae 
<lb n="34"/>contuso pugnae fractisque in gurgite coeptis 
<lb n="35"/>Sicanio Libycis, iterum instaurata capessens 
<lb n="36"/>arma remolitur; dux agmina sufficit unus 
<lb n="37"/>turbanti terras pontumque mouere paranti. </p>
<lb n="38"/><p>Iamque deae cunctas sibi belliger induit iras 
<lb n="39"/>Hannibal: hunc audet solum componere fatis. 
<lb n="40"/>sanguineo tum laeta uiro atque in regna Latini 
<lb n="41"/>turbine mox saeuo uenientum haud inscia cladum, 
<lb n="42"/><q>Intulerit Latio, spreta me, Troius</q> inquit <pb/> 
<lb n="43"/><q>exul Dardaniam et bis numina capta penates 
<lb n="44"/>sceptraque fundarit uictor Lauinia Teucris, 
<lb n="45"/>dum Romana tuae, Ticine, cadauera ripae 
<lb n="46"/>non capiant, famulusque mihi per Celtica rura 
<lb n="47"/>sanguine Pergameo Trebia et stipantibus armis 
<lb n="48"/>corporibusque uirum retro fluat, ac sua largo 
<lb n="49"/>stagna reformidet Trasimennus turbida tabo, 
<lb n="50"/>dum Cannas tumulum Hesperiae campumque cruore 
<lb n="51"/>Ausonio mersum sublimis Iapyga cernam 
<lb n="52"/>teque uadi dubium coeuntibus, Aufide, ripis 
<lb n="53"/>per clipeos galeasque uirum caesosque per artus 
<lb n="54"/>uix iter Hadriaci rumpentem ad litora ponti.</q> 
<lb n="55"/>haec ait ac iuuenem facta ad Mauortia flammat. </p>
<lb n="56"/><p>Ingenio motus auidus fideique sinister 
<lb n="57"/>is fuit, exuperans astu, sed deuius aequi. 
<lb n="58"/>armato nullus diuum pudor: improba uirtus 
<lb n="59"/>et pacis despectus honos, penitusque medullis 
<lb n="60"/>sanguinis humani flagrat sitis. his super, aeui 
<lb n="61"/>flore uirens hauet Aegatis abolere, parentum 
<lb n="62"/>dedecus, ac Siculo demergere foedera ponto. 
<lb n="63"/>dat mentem Iuno ac laudum spe corda fatigat. 
<lb n="64"/>iamque aut nocturno penetrat Capitolia uisu 
<lb n="65"/>aut rapidis fertur per summas passibus Alpis. 
<lb n="66"/>saepe etiam famuli turbato ad limina somno 
<lb n="67"/>expauere trucem per uasta silentia uocem 
<lb n="68"/>ac largo sudore uirum inuenere futuras 
<lb n="69"/>miscentem pugnas et inania bella gerentem. </p>
<lb n="70"/><p>Hanc rabiem in finis Italum Saturniaque arua 
<lb n="71"/>addiderat iam tum puero &dagger;patrius furor oscus&dagger; 
<lb n="72"/>Sarrana prisci Barcae de gente uetustos 
<lb n="73"/>a Belo numerabat auos. namque orba marito 
<lb n="74"/>cum fugeret Dido famulam Tyron, impia diri 
<lb n="75"/>Belides iuuenis uitauerat arma tyranni 
<lb n="76"/>et se participem casus sociarat in omnis. 
<lb n="77"/>nobilis hoc ortu et dextra spectatus Hamilcar, 
<lb n="78"/>ut fari primamque datum distinguere lingua 
<lb n="79"/>Hannibali uocem, sollers nutrire furores, 
<lb n="80"/>Romanum seuit puerili in pectore bellum. </p>
<lb n="81"/><p>Vrbe fuit media sacrum genetricis Elissae 
<lb n="82"/>manibus et patria Tyriis formidine cultum, 
<lb n="83"/>quod taxi circum et piceae squalentibus umbris 
<lb n="84"/>abdiderant caelique arcebant lumine, templum. 
<lb n="85"/>hoc sese, ut perhibent, curis mortalibus olim <pb/> 
<lb n="86"/>exuerat regina loco. stant marmore maesto 
<lb n="87"/>effigies, Belusque parens omnisque nepotum 
<lb n="88"/>a Belo series, stat gloria gentis Agenor 
<lb n="89"/>et qui longa dedit terris cognomina Phoenix. 
<lb n="90"/>ipsa sedet tandem aeternum coniuncta Sychaeo. 
<lb n="91"/>ante pedes ensis Phrygius iacet, ordine centum 
<lb n="92"/>stant arae caelique deis Ereboque potenti. 
<lb n="93"/>hic, crine effuso, atque Hennaeae numina diuae 
<lb n="94"/>atque Acheronta uocat Stygia cum ueste sacerdos. 
<lb n="95"/>immugit tellus rumpitque horrenda per umbras 
<lb n="96"/>sibila; inaccensi flagrant altaribus ignes. 
<lb n="97"/>tum magico uolitant cantu per inania manes 
<lb n="98"/>exciti, uultusque in marmore sudat Elissae. 
<lb n="99"/>Hannibal haec patrio iussu ad penetralia fertur, 
<lb n="100"/>ingressique habitus atque ora explorat Hamilcar. 
<lb n="101"/>non ille euhantis Massylae palluit iras, 
<lb n="102"/>non diros templi ritus aspersaque tabo 
<lb n="103"/>limina et audito surgentis carmine flammas. </p>
<lb n="104"/><p>Olli permulcens genitor caput oscula libat 
<lb n="105"/>attollitque animos hortando et talibus implet: 
<lb n="106"/><q>Gens recidiua Phrygum Cadmeae stirpis alumnos 
<lb n="107"/>foederibus non aequa premit. si fata negarint 
<lb n="108"/>dedecus id patriae nostra depellere dextra, 
<lb n="109"/>haec tua sit laus, nate, uelis. age, concipe bella 
<lb n="110"/>latura exitium Laurentibus: horreat ortus 
<lb n="111"/>iam pubes Tyrrhena tuos, partusque recusent 
<lb n="112"/>te surgente, puer, Latiae producere matres.</q> 
<lb n="113"/>his acuit stimulis subicitque haud mollia dictu: 
<lb n="114"/><q>Romanos terra atque undis, ubi competet aetas, 
<lb n="115"/>ferro ignique sequar Rhoeteaque fata reuoluam. 
<lb n="116"/>non superi mihi, non Martem cohibentia pacta, 
<lb n="117"/>non celsae obstiterint Alpes Tarpeiaque saxa. 
<lb n="118"/>hanc mentem iuro nostri per numina Martis, 
<lb n="119"/>per manes, regina, tuos.</q> tum nigra triformi 
<lb n="120"/>hostia mactatur diuae, raptimque recludit 
<lb n="121"/>spirantis artus poscens responsa sacerdos 
<lb n="122"/>ac fugientem animam properatis consulit extis. </p>
<lb n="123"/><p>Ast ubi quaesitas artis de more uetustae 
<lb n="124"/>intrauit mentes superum, sic deinde profatur: 
<lb n="125"/><q>Aetolos late consterni milite campos 
<lb n="126"/>Idaeoque lacus flagrantis sanguine cerno. 
<lb n="127"/>quanta procul moles scopulis ad sidera tendit, 
<lb n="128"/>cuius in aerio pendent tua uertice castra! 
<lb n="129"/>iamque iugis agmen rapitur: trepidantia fumant 
<lb n="130"/>moenia, et Hesperio tellus porrecta sub axe 
<lb n="131"/>Sidoniis lucet flammis. fluit ecce cruentus 
<lb n="132"/>Eridanus. iacet ore truci super arma uirosque 
<lb n="133"/>tertia qui tulerit sublimis opima Tonanti. 
<lb n="134"/>heu quaenam subitis horrescit turbida nimbis 
<lb n="135"/>tempestas, ruptoque polo micat igneus aether! 
<lb n="136"/>magna parant superi: tonat alti regia caeli, 
<lb n="137"/>bellantemque Iouem cerno.</q> uenientia fata 
<lb n="138"/>scire ultra uetuit Iuno, fibraeque repente 
<lb n="139"/>conticuere: latent casus longique labores. </p>
<lb n="140"/><p>Sic clausum linquens arcano pectore bellum 
<lb n="141"/>atque hominum finem Gadis Calpenque secutus, 
<lb n="142"/>dum fert Herculeis Garamantica signa columnis, 
<lb n="143"/>occubuit saeuo Tyrius certamine ductor. </p>
<lb n="144"/><p>Interea rerum Hasdrubali traduntur habenae, 
<lb n="145"/>occidui qui solis opes et uulgus Hiberum 
<lb n="146"/>Baeticolasque uiros furiis agitabat iniquis. 
<lb n="147"/>tristia corda duci, simul immedicabilis ira, 
<lb n="148"/>et fructus regni feritas erat; asper amore 
<lb n="149"/>sanguinis, et metui demens credebat honorem, 
<lb n="150"/>nec nota docilis poena satiare furores. 
<lb n="151"/>ore excellentem et spectatum fortibus ausis 
<lb n="152"/>antiqua de stirpe Tagum, superumque hominumque <pb/> 
<lb n="153"/>immemor, erecto suffixum robore maestis 
<lb n="154"/>ostentabat ouans populis sine funere regem. 
<lb n="155"/>auriferi Tagus ascito cognomine fontis 
<lb n="156"/>perque antra et ripas nymphis ululatur Hiberis. 
<lb n="157"/>Maeonium non ille uadum, non Lydia mallet 
<lb n="158"/>stagna sibi, nec qui riguo perfunditur auro 
<lb n="159"/>campum atque inlatis Hermi flauescit harenis. 
<lb n="160"/>primus inire manu, postremus ponere Martem. 
<lb n="161"/>cum rapidum effusis ageret sublimis habenis 
<lb n="162"/>quadrupedem, non ense uirum, non eminus hasta 
<lb n="163"/>sistere erat: uolitabat ouans aciesque per ambas 
<lb n="164"/>iam Tagus auratis agnoscebatur in armis. 
<lb n="165"/>quem postquam diro suspensum robore uidit 
<lb n="166"/>deformem leti famulus, clam corripit ensem 
<lb n="167"/>dilectum domino pernixque inrumpit in aulam 
<lb n="168"/>atque immite ferit geminato uulnere pectus. 
<lb n="169"/>at Poeni, succensa ira turbataque luctu 
<lb n="170"/>et saeuis gens laeta, ruunt tormentaque portant. 
<lb n="171"/>non ignes candensque chalybs, non uerbera passim 
<lb n="172"/>ictibus innumeris lacerum scindentia corpus, 
<lb n="173"/>carnificaeue manus penitusue infusa medullis 
<lb n="174"/>pestis et in medio lucentes uulnere flammae 
<lb n="175"/>cessauere; ferum uisu dictuque, per artem 
<lb n="176"/>saeuitiae extenti, quantum tormenta iubebant 
<lb n="177"/>creuerunt artus, atque omni sanguine rapto 
<lb n="178"/>ossa liquefactis fumarunt feruida membris. 
<lb n="179"/>mens intacta manet: superat ridetque dolores 
<lb n="180"/>spectanti similis, fessosque labore ministros 
<lb n="181"/>increpitat dominique crucem clamore reposcit. </p>
<lb n="182"/><p>Haec inter spretae miseranda piacula poenae 
<lb n="183"/>erepto trepidus ductore exercitus una 
<lb n="184"/>Hannibalem uoce atque alacri certamine poscit. 
<lb n="185"/>hinc studia accendit patriae uirtutis imago, 
<lb n="186"/>hinc fama in populos iurati didita belli, 
<lb n="187"/>hinc uirides ausis anni feruorque decorus 
<lb n="188"/>atque armata dolis mens et uis insita fandi. </p>
<lb n="189"/><p>Primi ductorem Libyes clamore salutant, 
<lb n="190"/>mox et Pyrenes populi et bellator Hiberus. 
<lb n="191"/>continuoque ferox oritur fiducia menti, 
<lb n="192"/>cessisse imperio tantum terraeque marisque. 
<lb n="193"/>Aeoliis candens Austris et lampade Phoebi 
<lb n="194"/>aestifero Libye torretur subdita Cancro, 
<lb n="195"/>aut ingens Asiae latus, aut pars tertia terris. 
<lb n="196"/>terminus huic roseos amnis Lageus ad ortus 
<lb n="197"/>septeno impellens tumefactum gurgite pontum. 
<lb n="198"/>at qua diuersas clementior aspicit Arctos, 
<lb n="199"/>Herculeo dirimente freto, diducta propinquis 
<lb n="200"/>Europes uidet arua iugis. ultra obsidet aequor, 
<lb n="201"/>nec patitur nomen proferri longius Atlas, 
<lb n="202"/>Atlas subducto tracturus uertice caelum. 
<lb n="203"/>sidera nubiferum fulcit caput, aetheriasque 
<lb n="204"/>erigit aeternum compages ardua ceruix. 
<lb n="205"/>canet barba gelu, frontemque immanibus umbris 
<lb n="206"/>pinea silua premit. uastant caua tempora uenti, 
<lb n="207"/>nimbosoque ruunt spumantia flumina rictu. 
<lb n="208"/>tum geminas laterum cautes maria alta fatigant, 
<lb n="209"/>atque ubi fessus equos Titan immersit anhelos, 
<lb n="210"/>flammiferum condunt fumanti gurgite currum. 
<lb n="211"/>sed qua se campis squalentibus Africa tendit, 
<lb n="212"/>serpentum largo coquitur fecunda ueneno, 
<lb n="213"/>felix qua pinguis mitis plaga temperat agros, 
<lb n="214"/>nec Cerere Hennaea Phario nec uicta colono. 
<lb n="215"/>hic passim exultant Nomades, gens inscia freni, 
<lb n="216"/>quis inter geminas per ludum mobilis aures 
<lb n="217"/>quadrupedem flectit non cedens uirga lupatis. 
<lb n="218"/>altrix bellorum bellatorumque uirorum 
<lb n="219"/>tellus nec fidens nudo sine fraudibus ensi. <pb/> </p>
<lb n="220"/><p>Altera complebant Hispanae castra cohortes, 
<lb n="221"/>auxilia Europae genitoris parta tropaeis. 
<lb n="222"/>Martius hinc campos sonipes hinnitibus implet, 
<lb n="223"/>hinc iuga cornipedes erecti bellica raptant: 
<lb n="224"/>non Eleus eat campo feruentior axis. 
<lb n="225"/>prodiga gens animae et properare facillima mortem. 
<lb n="226"/>namque ubi transcendit florentis uiribus annos, 
<lb n="227"/>impatiens aeui spernit nouisse senectam, 
<lb n="228"/>et fati modus in dextra est. hic omne metallum: 
<lb n="229"/>electri gemino pallent de semine uenae, 
<lb n="230"/>atque atros chalybis fetus humus horrida nutrit. 
<lb n="231"/>sed scelerum causas operit deus. Astur auarus 
<lb n="232"/>uisceribus lacerae telluris mergitur imis 
<lb n="233"/>et redit infelix effosso concolor auro. 
<lb n="234"/>hic certant, Pactole, tibi Duriusque Tagusque, 
<lb n="235"/>quique super Grauios lucentis uoluit harenas 
<lb n="236"/>infernae populis referens obliuia Lethes. 
<lb n="237"/>nec Cereri terra indocilis nec inhospita Baccho, 
<lb n="238"/>nullaque Palladia sese magis arbore tollit. </p>
<lb n="239"/><p>Hae postquam Tyrio gentes cessere tyranno, 
<lb n="240"/>utque dati rerum freni, tunc arte paterna 
<lb n="241"/>conciliare uiros, armis consulta senatus 
<lb n="242"/>uertere, nunc donis. primus sumpsisse laborem, 
<lb n="243"/>primus iter carpsisse pedes partemque subire, 
<lb n="244"/>si ualli festinet opus. nec cetera segnis 
<lb n="245"/>quaecumque ad laudem stimulant, somnumque negabat 
<lb n="246"/>naturae noctemque uigil ducebat in armis. 
<lb n="247"/>interdum proiectus humi turbaeque Libyssae 
<lb n="248"/>insignis sagulo duris certare maniplis; 
<lb n="249"/>celsus et in magno praecedens agmine ductor 
<lb n="250"/>imperium perferre suum; tum uertice nudo 
<lb n="251"/>excipere insanos imbris caelique ruinam. 
<lb n="252"/>spectarunt Poeni, tremuitque exterritus Astur, 
<lb n="253"/>torquentem cum tela Iouem permixtaque nimbis 
<lb n="254"/>fulmina et excussos uentorum flatibus ignes 
<lb n="255"/>turbato transiret equo, nec puluere fessum 
<lb n="256"/>agminis ardenti labefecit Sirius astro. 
<lb n="257"/>flammiferis tellus radiis cum exusta dehiscit, 
<lb n="258"/>candentique globo medius coquit aethera feruor, 
<lb n="259"/>femineum putat umenti iacuisse sub umbra 
<lb n="260"/>exercetque sitim et spectato fonte recedit. 
<lb n="261"/>idem correptis sternacem ad proelia frenis 
<lb n="262"/>frangere ecum et famam letalis amare lacerti 
<lb n="263"/>ignotique amnis tranare sonantia saxa 
<lb n="264"/>atque e diuersa socios accersere ripa. 
<lb n="265"/>idem expugnati primus stetit aggere muri, 
<lb n="266"/>et quotiens campo rapidus fera proelia miscet, 
<lb n="267"/>qua sparsit ferrum, latus rubet aequore limes. 
<lb n="268"/>ergo instat fatis, et rumpere foedera certus, 
<lb n="269"/>quo datur, interea Romam comprendere bello 
<lb n="270"/>gaudet et extremis pulsat Capitolia terris. </p>
<lb n="271"/><p>Prima Saguntinas turbarunt classica portas, 
<lb n="272"/>bellaque sumpta uiro belli maioris amore. 
<lb n="273"/>haud procul Herculei tollunt se litore muri, 
<lb n="274"/>clementer crescente iugo, quis nobile nomen 
<lb n="275"/>conditus excelso sacrauit colle Zacynthos. 
<lb n="276"/>hic comes Alcidae remeabat in agmine Thebas 
<lb n="277"/>Geryone extincto caeloque ea facta ferebat. 
<lb n="278"/>tris animas namque id monstrum, tris corpore dextras 
<lb n="279"/>armarat ternaque caput ceruice gerebat. 
<lb n="280"/>haud alium uidit tellus, cui ponere finem 
<lb n="281"/>non posset mors una uiro, duraeque sorores <pb/> 
<lb n="282"/>tertia bis rupto torquerent stamina filo. 
<lb n="283"/>hinc spolia ostentabat ouans captiuaque uictor 
<lb n="284"/>armenta ad fontis medio feruore uocabat, 
<lb n="285"/>cum tumidas fauces accensis sole uenenis 
<lb n="286"/>calcatus rupit letali uulnere serpens 
<lb n="287"/>Inachiumque uirum terris prostrauit Hiberis. 
<lb n="288"/>mox profugi ducente Noto aduertere coloni, 
<lb n="289"/>insula quos genuit Graio circumflua ponto 
<lb n="290"/>et, quae auxit quondam Laertia regna, Zacynthos. 
<lb n="291"/>firmauit tenues ortus mox Daunia pubes 
<lb n="292"/>sedis inops, misit largo quam diues alumno 
<lb n="293"/>magnanimis regnata uiris, nunc Ardea nomen. 
<lb n="294"/>libertas populis pacto seruata decusque 
<lb n="295"/>maiorum, et Poenis u<add>r</add>bi imperitare negatum. </p>
<lb n="296"/><p>Admouet abrupto flagrantia foedere ductor 
<lb n="297"/>Sidonius castra et latos quatit agmine campos. 
<lb n="298"/>ipse caput quassans circumlustrauit anhelo 
<lb n="299"/>muros saeuus equo, mensusque pauentia tecta 
<lb n="300"/>pandere iamdudum portas et cedere uallo 
<lb n="301"/>imperat et longe clausis sua foedera, longe 
<lb n="302"/>Ausoniam fore, nec ueniae spem Marte subactis: 
<lb n="303"/>scita patrum et leges et iura fidemque deosque 
<lb n="304"/>in dextra nunc esse sua. uerba ocius acer 
<lb n="305"/>intorto sancit iaculo figitque per arma 
<lb n="306"/>stantem pro muro et minitantem uana Caicum. 
<lb n="307"/>concidit exacti medius per uiscera teli, 
<lb n="308"/>effusisque simul praerupto ex aggere membris 
<lb n="309"/>uictori moriens tepefactam ret<add>t</add>ulit hastam. 
<lb n="310"/>at multo ducis exemplum clamore secuti 
<lb n="311"/>inuoluunt atra telorum moenia nube. 
<lb n="312"/>clara nec in numero uirtus latet: obuia quisque 
<lb n="313"/>ora duci portans ceu solus bella capessit. 
<lb n="314"/>hic crebram fundit Baliari uerbere glandem 
<lb n="315"/>terque leui ducta circum caput altus habena 
<lb n="316"/>permissum uentis a<add>b</add>scondit in aera telum, 
<lb n="317"/>hic ualido librat stridentia saxa lacerto, 
<lb n="318"/>huic impulsa leui torquetur lancea nodo. 
<lb n="319"/>ante omnis ductor patriis insignis in armis 
<lb n="320"/>nunc picea iactat fumantem lampada flamma, 
<lb n="321"/>nunc sude, nunc iaculo, nunc saxis impiger instat 
<lb n="322"/>aut hydro imbutas, bis noxia tela, sagittas 
<lb n="323"/>contendit neruo atque insultat fraude pharetrae, 
<lb n="324"/>Dacus ut armiferis Geticae telluris in oris 
<lb n="325"/>spicula quae patrio gaudens acuisse ueneno 
<lb n="326"/>fundit apud ripas inopina binominis Histri. </p>
<lb n="327"/><p>Cura subit, collem turrita cingere fronte 
<lb n="328"/>castelloque urbem circumuallare frequenti. 
<lb n="329"/>heu priscis numen populis, at nomine solo 
<lb n="330"/>in terris iam nota Fides! stat dura iuuentus 
<lb n="331"/>ereptamque fugam et claudi uidet aggere muros, 
<lb n="332"/>sed dignam Ausonia mortem putat esse Sagunto 
<lb n="333"/>seruata cecidisse fide. iamque acrius omnis 
<lb n="334"/>intendunt uires: adductis stridula neruis 
<lb n="335"/>Phocais effundit uastos balista molaris; 
<lb n="336"/>atque eadem ingentis mutato pondere teli 
<lb n="337"/>ferratam excutiens ornum media agmina rumpit. 
<lb n="338"/>alternus resonat clangor. certamine tanto 
<lb n="339"/>conseruere acies, ueluti circumdata uallo 
<lb n="340"/>Roma foret, clamantque super: <q>Tot milia, gentes 
<lb n="341"/>inter tela satae, iam capto stamus in hoste? 
<lb n="342"/>nonne pudet coepti, pudet ominis? en bona uirtus 
<lb n="343"/>primitiaeque ducis! taline implere paramus 
<lb n="344"/>Italiam fama, talis praemittere pugnas?</q> </p>
<lb n="345"/><p>Accensae exultant mentes, haustusque medullis <pb/> 
<lb n="346"/>Hannibal exagitat, stimulantque sequentia bella. 
<lb n="347"/>inuadunt manibus uallum caesasque relincunt 
<lb n="348"/>deiecti muris dextras. subit arduus agger 
<lb n="349"/>imponitque globos pugnantum desuper urbi. 
<lb n="350"/>armauit clausos ac portis arcuit hostem 
<lb n="351"/>librari multa consueta phalarica dextra, 
<lb n="352"/>horrendum uisu robur celsisque niuosae 
<lb n="353"/>Pyrenes trabs lecta iugis, cui plurima cuspis, 
<lb n="354"/>uix muris toleranda lues, sed cetera pingui 
<lb n="355"/>uncta pice atque atro circumlita sulphure fumant. 
<lb n="356"/>fulminis haec ritu summis e moenibus arcis 
<lb n="357"/>incita, sulcatum tremula secat aera flamma, 
<lb n="358"/>qualis sanguineo praestringit lumina crine 
<lb n="359"/>ad terram caelo decurrens ignea lampas. 
<lb n="360"/>haec ictu rapido pugnantum saepe per auras, 
<lb n="361"/>attonito ductore, tulit fumantia membra; 
<lb n="362"/>haec uastae lateri turris cum turbine fixa, 
<lb n="363"/>dum penitus pluteis Vulcanum exercet adesis, 
<lb n="364"/>arma uirosque simul pressit flagrante ruina. 
<lb n="365"/>tandem condensis artae testudinis armis 
<lb n="366"/>subducti Poeni uallo caecaque latebra 
<lb n="367"/>pandunt prolapsam suffossis moenibus urbem. 
<lb n="368"/>terribilem in sonitum procumbens aggere uicto 
<lb n="369"/>Herculeus labor atque immania saxa resoluens 
<lb n="370"/>mugitum ingentem caeli dedit. Alpibus altis 
<lb n="371"/>aeriae rupes scopulorum mole reuulsa 
<lb n="372"/>haud aliter scindunt resonanti fragmine montem. 
<lb n="373"/>surgebat cumulis etiam tum prorutus agger, 
<lb n="374"/>obstabatque iacens uallum, ni protinus instent 
<lb n="375"/>hinc atque hinc acies media pugnare ruina. </p>
<lb n="376"/><p>Emicat ante omnis primaeuo flore iuuentae 
<lb n="377"/>insignis Rutulo Murrus de sanguine (at idem 
<lb n="378"/>matre Saguntina Graius geminoque parente 
<lb n="379"/>Dulichios Italis miscebat prole nepotes). 
<lb n="380"/>hic magno socios Aradum clamore uocantem, 
<lb n="381"/>qua corpus loricam inter galeamque patescit, 
<lb n="382"/>conantis motus speculatus, cuspide sistit, 
<lb n="383"/>prostratumque premens telo, uoce insuper urget: 
<lb n="384"/><q>Fallax Poene, iaces; certe Capitolia primus 
<lb n="385"/>scandebas uictor. quae tanta licentia uoti? 
<lb n="386"/>nunc Stygio fer bella Ioui!</q> tum feruidus hastam 
<lb n="387"/>aduersi torquens defigit in inguine &dagger;Hiberi, 
<lb n="388"/>oraque dum calcat iam singultantia leto, 
<lb n="389"/><q>Hac iter est</q> inquit <q>uobis ad moenia Romae, 
<lb n="390"/>o metuenda manus. sic, quo properatis, eundum.</q> 
<lb n="391"/>mox instaurantis pugnam circumsilit arma 
<lb n="392"/>et rapto nudum clipeo latus haurit Hiberi. 
<lb n="393"/>diues agri, diues pecoris famaeque negatus 
<lb n="394"/>bella feris arcu iaculoque agitabat Hiberus, 
<lb n="395"/>felix heu nemorum et uitae laudandus opacae, 
<lb n="396"/>si sua per patrios tenuisset spicula saltus. 
<lb n="397"/>hunc miseratus adest infesto uulnere Ladmus. 
<lb n="398"/>cui saeuum adridens <q>Narrabis Hamilcaris umbris 
<lb n="399"/>hanc</q> inquit <q>dextram, quae iam post funera uulgi 
<lb n="400"/>Hannibalem uobis comitem dabit,</q> et ferit alte 
<lb n="401"/>insurgens gladio cristatae cassidis aera 
<lb n="402"/>perque ipsum tegimen crepitantia dissipat ossa. 
<lb n="403"/>tum frontem Chreme<add>te</add>s intonsam umbrante capillo 
<lb n="404"/>saeptus et horrentis effingens crine galeros, 
<lb n="405"/>tum Masulis crudaque uirens ad bella senecta 
<lb n="406"/>Kartalo, non pauidus fetas mulcere leaenas, 
<lb n="407"/>flumineaque urna caelatus Bagrada parmam <pb/> 
<lb n="408"/>et uastae Nasamon Syrtis populator Hiempsal, 
<lb n="409"/>audax in fluctu laceras captare carinas, 
<lb n="410"/>una omnes dextraque cadunt iraque perempti; 
<lb n="411"/>nec non serpentem diro exarmare ueneno 
<lb n="412"/>doctus Athyr tactuque grauis sopire chelydros 
<lb n="413"/>ac dubiam admoto subolem explorare ceraste. 
<lb n="414"/>tu quoque fatidicis Garamanticus accola lucis 
<lb n="415"/>insignis flexo galeam per tempora cornu, 
<lb n="416"/>heu frustra reditum sortes tibi saepe locutas 
<lb n="417"/>mentitumque Iouem increpitans, occumbis, Hiarba. 
<lb n="418"/>et iam corporibus cumulatus creuerat agger, 
<lb n="419"/>perfusaeque atra fumabant caede ruinae. 
<lb n="420"/>tum ductorem auido clamore in proelia poscit: 
<lb n="421"/>fulmineus ceu Spartanis latratibus actus, 
<lb n="422"/>cum siluam occursu uenantum perdidit, hirto 
<lb n="423"/>horrescit saetis dorso et postrema capessit 
<lb n="424"/>proelia, canentem mandens aper ore cruorem, 
<lb n="425"/>&dagger;iamque gemet geminum contra uenabula dentem. </p>
<lb n="426"/><p>At parte ex alia, qua se insperata iuuentus 
<lb n="427"/>extulerat portis, ceu spicula nulla manusque 
<lb n="428"/>uim ferre exitiumue queant, permixtus utrisque 
<lb n="429"/>Hannibal agminibus passim furit et quatit ensem, 
<lb n="430"/>cantato nuper senior quem fecerat igni 
<lb n="431"/>litore ab Hesperidum Temisus, qui carmine pollens 
<lb n="432"/>fidebat magica ferrum crudescere lingua: 
<lb n="433"/>quantus Bistoniis late Gradiuus in oris 
<lb n="434"/>belligero rapitur curru telumque coruscans, 
<lb n="435"/>Titanum quo pulsa cohors, flagrantia bella 
<lb n="436"/>cornipedum adflatu domat et stridoribus axis. 
<lb n="437"/>iamque Hostum Rutulumque Pholum ingentemque Metiscum, 
<lb n="438"/>iam Lygdum Duriumque simul flauumque Galaesum 
<lb n="439"/>et geminos, Chromin atque Gyan, demiserat umbris, 
<lb n="440"/>Daunum etiam, grata quo non spectatior alter 
<lb n="441"/>uoce mouere fora atque orando fingere mentes 
<lb n="442"/>nec legum custos sollertior, aspera telis 
<lb n="443"/>dicta admiscentem: <q>Quaenam te, Poene, paternae 
<lb n="444"/>huc adigunt Furiae? non haec Sidonia tecta 
<lb n="445"/>feminea fabricata manu pretioue parata, 
<lb n="446"/>exulibusue datum dimensis litus harenis. 
<lb n="447"/>fundamenta deum Romanaque foedera cernis.</q> 
<lb n="448"/>ast illum toto iactantem talia campo 
<lb n="449"/>ingenti raptum nisu medioque uirorum 
<lb n="450"/>auulsum inter tela globo et post terga reuinctum 
<lb n="451"/>Hannibal ad poenam lentae mandauerat irae, 
<lb n="452"/>increpitansque suos inferri signa iubebat, 
<lb n="453"/>perque ipsos caedis cumulos stragemque iacentum 
<lb n="454"/>monstrabat furibundus iter cunctosque ciebat 
<lb n="455"/>nomine et in praedas stantem dabat improbus urbem. </p>
<lb n="456"/><p>Sed postquam a trepidis allatum feruere partem 
<lb n="457"/>diuersam Marte infausto, Murroque secundos 
<lb n="458"/>hunc superos tribuisse diem, ruit ocius amens 
<lb n="459"/>lymphato cursu atque ingentis deserit actus. 
<lb n="460"/>letiferum nutant fulgentes uertice cristae, 
<lb n="461"/>crine ut flammifero terret fera regna cometes 
<lb n="462"/>sanguineum spargens ignem: uomit atra rubentis 
<lb n="463"/>fax caelo radios, ac saeua luce coruscum 
<lb n="464"/>scintillat sidus terrisque extrema minatur. 
<lb n="465"/>praecipiti dant tela uiam, dant signa uirique, 
<lb n="466"/>atque ambae trepidant acies. iacit igneus hastae 
<lb n="467"/>dirum lumen apex, ac late fulgurat umbo. <pb/> 
<lb n="468"/>talis ubi Aegaeo surgente ad sidera ponto 
<lb n="469"/>per longum uasto Cori cum murmure fluctus 
<lb n="470"/>suspensum in terras portat mare, frigida nautis 
<lb n="471"/>corda tremunt: sonat ille procul flatuque tumescens 
<lb n="472"/>curuatis pauidas tramittit Cycladas undis. 
<lb n="473"/>non cuncta e muris unum incessentia tela 
<lb n="474"/>fumantesque ante ora faces, non saxa per artem 
<lb n="475"/>tormentis excussa tenent. ut tegmina primum 
<lb n="476"/>fulgentis galeae conspexit et arma cruento 
<lb n="477"/><add>c</add>ontra solem auro rutilantia, turbidus infit: 
<lb n="478"/><q>En, qui res Libycas inceptaque tanta retardet, 
<lb n="479"/>Romani Murrus belli mora. foedera, faxo, 
<lb n="480"/>iam noscas, quid uana queant et uester Hiberus. 
<lb n="481"/>fer tecum castamque fidem seruataque iura: 
<lb n="482"/>deceptos mihi linque deos.</q> cui talia Murrus: 
<lb n="483"/><q>Exoptatus ades. mens olim proelia poscit 
<lb n="484"/>speque tui flagrat capitis: fer debita fraudum 
<lb n="485"/>praemia et Italiam tellure inquire sub ima. 
<lb n="486"/>longum in Dardanios finis iter atque niualem 
<lb n="487"/>Pyrenen Alpesque tibi mea dextera donat.</q> </p>
<lb n="488"/><p>Haec inter cernens subeuntem comminus hostem 
<lb n="489"/>praeruptumque loci fidum sibi, corripit ingens 
<lb n="490"/>aggere conuulso saxum et nitentis in ora 
<lb n="491"/>deuoluit, pronoque silex ruit incitus ictu. 
<lb n="492"/>subsedit duro concussus fragmine muri. 
<lb n="493"/>tum pudor accendit mentem, nec conscia fallit 
<lb n="494"/>uirtus pressa loco; frendens luctatur et aegro 
<lb n="495"/>scandit in aduersum per saxa uetantia nisu. 
<lb n="496"/>sed postquam propior uicino lumine fulsit 
<lb n="497"/>et tota se mole tulit, uelut incita clausum 
<lb n="498"/>agmina Poenorum cingant, et cuncta pauentem 
<lb n="499"/>castra premant, lato Murrus caligat in hoste. 
<lb n="500"/>mille simul dextrae densusque micare uidetur 
<lb n="501"/>ensis et innumerae nutare in casside cristae. 
<lb n="502"/>conclamant utrimque acies, ceu tota Saguntos 
<lb n="503"/>igne micet. trahit instanti languentia leto 
<lb n="504"/>membra pauens Murrus supremaque uota capessit: 
<lb n="505"/><q>Conditor Alcide, cuius uestigia sacra 
<lb n="506"/>incolimus, terrae minitantem auerte procellam, 
<lb n="507"/>si tua non segni defenso moenia dextra.</q> </p>
<lb n="508"/><p>Dumque orat caeloque attollit lumina supplex, 
<lb n="509"/><q>Cerne</q>, ait <q>an nostris longe Tirynthius ausis 
<lb n="510"/>iustius adfuerit. ni displicet aemula uirtus, 
<lb n="511"/>haud me dissimilem, Alcide, primoribus annis 
<lb n="512"/>agnosces, inuicte, tuis. fer numen amicum 
<lb n="513"/>et, Troiae quondam primis memorate ruinis, 
<lb n="514"/>dexter ades Phrygiae delenti stirpis alumnos.</q> 
<lb n="515"/>sic Poenus pressumque ira simul exigit ensem 
<lb n="516"/>qua capuli statuere morae, teloque relato 
<lb n="517"/>horrida labentis perfunditur arma cruore. 
<lb n="518"/>ilicet ingenti casu turbata iuuentus 
<lb n="519"/>procurrit: nota arma uiri corpusque superbo 
<lb n="520"/>uictori spoliare negant. coit aucta uicissim 
<lb n="521"/>hortando manus, et glomerata mole feruntur. 
<lb n="522"/>hinc saxis galea, hinc clipeus sonat aereus hastis. 
<lb n="523"/>incessunt sudibus librataque pondera plumbi 
<lb n="524"/>certatim iaciunt. decisae uertice cristae, 
<lb n="525"/>direptumque decus nutantum in caede iubarum. 
<lb n="526"/>iamque agitur largus per membra fluentia sudor, 
<lb n="527"/>et stant loricae squamis horrentia tela. 
<lb n="528"/>nec requies tegimenue datur mutare sub ictu. 
<lb n="529"/>genua labant, fessique umeri gestamina laxant. 
<lb n="530"/>tum creber penitusque trahens suspiria sicco 
<lb n="531"/>fumat ab ore uapor, nisuque elisus anhelo 
<lb n="532"/>auditur gemitus fractumque in casside murmur. <pb/> 
<lb n="533"/>mente aduersa domat gaudetque nitescere duris 
<lb n="534"/>uirtutem et decoris pretio discrimina pensat. </p>
<lb n="535"/><p>Hic subitus scisso densa inter nubila caelo 
<lb n="536"/>erupit quatiens terram fragor, et super ipsas 
<lb n="537"/>bis pater intonuit geminato fulmine pugnas. 
<lb n="538"/>inde inter nubes uentorum turbine caeco 
<lb n="539"/>ultrix iniusti uibrauit lancea belli 
<lb n="540"/>ac femine aduerso librata cuspide sedit. 
<lb n="541"/>Tarpeiae rupes superisque habitabile saxum 
<lb n="542"/>et uos, uirginea lucentes semper in ara 
<lb n="543"/>Laomedonteae, Troiana altaria, flammae, 
<lb n="544"/>heu quantum uobis fallacis imagine teli 
<lb n="545"/>promisere dei! propius si pressa furenti 
<lb n="546"/>hasta foret, clausae starent mortalibus Alpes, 
<lb n="547"/>nec, Trasimenne, tuis nunc Allia cederet undis. </p>
<lb n="548"/><p>Sed Iuno, aspectans Pyrenes uertice celsae 
<lb n="549"/>naua rudimenta et primos in Marte calores, 
<lb n="550"/>ut uidet impressum coniecta cuspide uulnus, 
<lb n="551"/>aduolat obscura circumdata nube per auras 
<lb n="552"/>et ualidam duris euellit ab ossibus hastam. 
<lb n="553"/>ille tegit clipeo fusum per membra cruorem, 
<lb n="554"/>tardaque paulatim et dubio uestigia nisu 
<lb n="555"/>alternata trahens, auersus ab aggere cedit. </p>
<lb n="556"/><p>Nox tandem optatis terras pontumque tenebris 
<lb n="557"/>condidit et pugnas erepta luce diremit. 
<lb n="558"/>at durae inuigilant mentes molemque reponunt, 
<lb n="559"/>noctis opus. clausos acuunt extrema pericli 
<lb n="560"/>et fractis rebus uiolentior ultima uirtus. 
<lb n="561"/>hinc puer inualidique senes, hinc femina ferre 
<lb n="562"/>certat opem in dubiis miserando naua labori, 
<lb n="563"/>saxaque mananti subuectat uulnere miles. 
<lb n="564"/>iam patribus clarisque senum sua munia curae: 
<lb n="565"/>concurrunt lectosque uiros hortantur et orant 
<lb n="566"/>defessis subeant rebus reuocentque salutem 
<lb n="567"/>et Latia extremis implorent casibus arma. 
<lb n="568"/><q>Ite citi, remis uelisque impellite puppim. 
<lb n="569"/>saucia dum castris clausa est fera, tempore Martis 
<lb n="570"/>utendum est rupto et grassandum ad clara periclis. 
<lb n="571"/>ite citi, deflete fidem murosque ruentis 
<lb n="572"/>antiquaque domo meliora accersite fata. 
<lb n="573"/>mandati summa est: dum stat, remeate, Saguntos.</q> 
<lb n="574"/>ast illi celerant, qua proxima litora, gressum 
<lb n="575"/>et fugiunt tumido per spumea caerula uelo. </p>
<lb n="576"/><p>Pellebat somnos Tithoni roscida coniunx, 
<lb n="577"/>ac rutilus primis sonipes hinnitibus altos 
<lb n="578"/>adflarat montis roseasque mouebat habenas. 
<lb n="579"/>iam celsa e muris extructa mole iuuentus 
<lb n="580"/>clausam nocturnis ostentat turribus urbem. 
<lb n="581"/>rerum omnes pendent actus, et milite maesto 
<lb n="582"/>laxata obsidio, ac pugnandi substitit ardor, 
<lb n="583"/>inque ducem uersae tanto discrimine curae. </p>
<lb n="584"/><p>Interea Rutulis longinqua per aequora uectis 
<lb n="585"/>Herculei ponto coepere existere colles 
<lb n="586"/>et nebulosa iugis attollere saxa Monoeci. 
<lb n="587"/>Thracius hos Boreas scopulos immitia regna 
<lb n="588"/>solus habet semperque rigens nunc litora pulsat, 
<lb n="589"/>nunc ipsas alis plangit stridentibus Alpes, 
<lb n="590"/>atque ubi se terris glaciali fundit ab Arcto, 
<lb n="591"/>haud ulli contra fiducia surgere uento. 
<lb n="592"/>uerticibus torquet rapidis mare, fractaque anhelant 
<lb n="593"/>aequora, et iniecto conduntur gurgite montes, 
<lb n="594"/>iamque uolans Rhenum Rhodanumque in nubila tollit. 
<lb n="595"/>hunc postquam Boreae dirum euasere furorem, 
<lb n="596"/>alternos maesti casus bellique marisque <pb/> 
<lb n="597"/>et dubium rerum euentum sermone uolutant. 
<lb n="598"/><q>O patria, o Fidei domus inclita, quo tua nunc sunt 
<lb n="599"/>fata loco? sacraene manent in collibus arces? 
<lb n="600"/>an cinis (heu superi) tanto de nomine restat? 
<lb n="601"/>ferte leues auras flatusque ciete secundos, 
<lb n="602"/>si nondum insultat templorum Poenicus ignis 
<lb n="603"/>culminibus, Latiaeque ualent succurrere classes.</q> </p>
<lb n="604"/><p>Talibus inlacrimant noctemque diemque querelis, 
<lb n="605"/>donec Laurentis puppis defertur ad oras, 
<lb n="606"/>qua pater acceptis Anienis ditior undis 
<lb n="607"/>in pontum flauo descendit gurgite Thybris. 
<lb n="608"/>hinc consanguineae subeunt iam moenia Romae. </p>
<lb n="609"/><p>Concilium uocat augustum castaque beatos 
<lb n="610"/>paupertate patres ac nomina parta triumphis 
<lb n="611"/>consul et aequantem superos uirtute senatum. 
<lb n="612"/>facta animosa uiros et recti sacra cupido 
<lb n="613"/>attollunt, hirtaeque togae neglectaque mensa 
<lb n="614"/>dexteraque a curuis capulo non segnis aratris. 
<lb n="615"/>exiguo faciles et opum non indiga corda, 
<lb n="616"/>ad paruos curru remeabant saepe penates. </p>
<lb n="617"/><p>In foribus sacris primoque in limine templi 
<lb n="618"/>captiui currus, belli decus, armaque rapta 
<lb n="619"/>pugnantum ducibus saeuaeque in Marte secures, 
<lb n="620"/>perfossi clipei et seruantia tela cruorem 
<lb n="621"/>claustraque portarum pendent: hic Punica bella, 
<lb n="622"/>Aegatis cernas fusaque per aequora classe 
<lb n="623"/>exactam ponto Libyen testantia rostra. 
<lb n="624"/>hic galeae Senonum pensatique improbus auri 
<lb n="625"/>arbiter ensis inest, Gallisque ex arce fugatis 
<lb n="626"/>arma reuertentis pompa gestata Camilli, 
<lb n="627"/>hic spolia Aeacidae, hic Epirotica signa 
<lb n="628"/>et Ligurum horrentes coni parmaeque relatae 
<lb n="629"/>Hispana de gente rudes Alpinaque gaesa. </p>
<lb n="630"/><p>Sed postquam clades patefecit et horrida bella 
<lb n="631"/>orantum squalor, praesens astare Sagunti 
<lb n="632"/>ante oculos uisa est extrema precantis imago. 
<lb n="633"/>tum senior maesto Sicoris sic incipit ore: 
<lb n="634"/><q>Sacrata gens clara fide, quam rite fatentur 
<lb n="635"/>Marte satam populi ferro parere subacti, 
<lb n="636"/>ne crede emensum leuia ob discrimina pontum. 
<lb n="637"/>uidimus obsessam patriam murosque trementis, 
<lb n="638"/>et, quem insana freta aut coetus genuere ferarum, 
<lb n="639"/>uidimus Hannibalem. procul his a moenibus, oro, 
<lb n="640"/>arcete, o superi, nostroque in Marte tenete 
<lb n="641"/>fatiferae iuuenem dextrae! qua mole sonantis 
<lb n="642"/>exigit ille trabes! et quantus crescit in armis! 
<lb n="643"/>trans iuga Pyrenes, medium indignatus Hiberum, 
<lb n="644"/>exciuit Calpen et mersos Syrtis harenis 
<lb n="645"/>molitur populos maioraque moenia quaerit. <pb/> 
<lb n="656"/>omnis Hiber, omnis rapidis fera Gallia turmis, 
<lb n="657"/>omnis ab aestifero sitiens Libys imminet axe. 
<lb n="646"/>spumeus hic medio qui surgit ab aequore fluctus, 
<lb n="647"/>si prohibere piget, uestras effringet in urbes. 
<lb n="648"/>an tanti pretium motus ruptique per enses 
<lb n="649"/>foederis hoc iuueni iurata in bella ruenti 
<lb n="650"/>creditis, ut statuat superatae iura Sagunto? 
<lb n="651"/>ocius ite, uiri, et nascentem extinguite flammam, 
<lb n="652"/>ne serae redeant post aucta pericula curae. 
<lb n="653"/>quamquam o, si nullus terror, non obruta iam nunc 
<lb n="654"/>semina fumarent belli, uestraene Sagunto 
<lb n="655"/>spernendum consanguineam protendere dextram? 
<lb n="658"/>per uos culta diu Rutulae primordia gentis 
<lb n="659"/>Laurentemque larem et genetricis pignora Troiae, 
<lb n="660"/>conseruate pios, qui permutare coacti 
<lb n="661"/>Acrisioneis Tirynthia culmina muris. 
<lb n="662"/>uos etiam Zanclen Siculi contra arma tyranni 
<lb n="663"/>iuuisse egregium, uos et Campana tueri 
<lb n="664"/>moenia, depulso Samnitum robore, dignum 
<lb n="665"/>Sigeis duxistis auis. uetus incola Dauni, 
<lb n="666"/>testor uos, fontes et stagna arcana Numici, 
<lb n="667"/>cum felix nimium dimitteret Ardea pubem, 
<lb n="668"/>sacra domumque ferens et aui penetralia Turni 
<lb n="669"/>ultra Pyrenen Laurentia nomina duxi. 
<lb n="670"/>cur ut decisa atque auulsa a corpore membra 
<lb n="671"/>despiciar, nosterque luat cur foedera sanguis?</q> </p>
<lb n="672"/><p>Tandem, ut finitae uoces, (miserabile uisu) 
<lb n="673"/>summissi palmas, lacerato tegmine uestis, 
<lb n="674"/>adfigunt proni squalentia corpora terrae. 
<lb n="675"/>inde agitant consulta patres curasque fatigant. 
<lb n="676"/>Lentulus, ut cernens accensae tecta Sagunti, 
<lb n="677"/>poscendum poenae iuuenem celerique negantis 
<lb n="678"/>exuri bello Carthaginis arua iubebat. 
<lb n="679"/>at Fabius, cauta speculator mente futuri 
<lb n="680"/>nec laetus dubiis parcusque lacessere Martem 
<lb n="681"/>et melior clauso bellum producere ferro, 
<lb n="682"/>prima super tantis rebus pensanda, ducisne 
<lb n="683"/>ceperit arma furor, patres an signa moueri 
<lb n="684"/>censuerint, mittique uiros, qui exacta reportent. 
<lb n="685"/>prouidus haec ritu uatis fundebat ab alto 
<lb n="686"/>pectore praemeditans Fabius surgentia bella, 
<lb n="687"/>ut saepe e celsa grandaeuus puppe magister, 
<lb n="688"/>prospiciens signis uenturum in carbasa Corum, 
<lb n="689"/>summo iam dudum substringit lintea malo. 
<lb n="690"/>sed lacrimae atque ira mixtus dolor impulit omnis 
<lb n="691"/>praecipitare latens fatum, lectique senatu, 
<lb n="692"/>qui ductorem adeant; si perstet surdus in armis 
<lb n="693"/>pactorum, uertant inde ad Carthaginis arces 
<lb n="694"/>nec diuum oblitis indicere bella morentur. <pb/> 
</p></div1>

<div1 type="book" n="2">
<p> 
<lb n="1"/>Caeruleis prouecta uadis iam Dardana puppis 
<lb n="2"/>tristia magnanimi portabat iussa senatus 
<lb n="3"/>primoresque patrum. Fabius, Tirynthia proles, 
<lb n="4"/>ter centum memorabat auos, quos turbine Martis 
<lb n="5"/>abstulit una dies, cum Fors non aequa labori 
<lb n="6"/>patricio Cremerae maculauit sanguine ripas. 
<lb n="7"/>huic comes aequato sociauit munere curas 
<lb n="8"/>Publicola, ingentis Volesi Spartana propago. <pb/> 
<lb n="9"/>is cultam referens insigni nomine plebem 
<lb n="10"/>Ausonios atauo ducebat consule fastus. </p>
<lb n="11"/><p>Hos ut depositis portum contingere uelis 
<lb n="12"/>allatum Hannibali consultaque ferre senatus 
<lb n="13"/>iam medio seram bello poscentia pacem 
<lb n="14"/>ductorisque simul conceptas foedere poenas, 
<lb n="15"/>ocius armatas passim per litora turmas 
<lb n="16"/>ostentare iubet minitantia signa recensque <pb/> 
<lb n="17"/>perfusos clipeos et tela rubentia caede. 
<lb n="18"/>haud dictis nunc esse locum; strepere omnia clamat 
<lb n="19"/>Tyrrhenae clangore tubae gemituque cadentum. 
<lb n="20"/>dum detur, relegant pontum neu se addere clausis 
<lb n="21"/>festinent: notum quid caede calentibus armis, 
<lb n="22"/>quantum irae liceat, motusue quid audeat ensis. 
<lb n="23"/>sic ducis adfatu per inhospita litora pulsi 
<lb n="24"/>conuerso Tyrios petierunt remige patres. </p>
<lb n="25"/><p>Hic alto Poenus fundentem uela carinam 
<lb n="26"/>incessens dextra <q>Nostrum, pro Iuppiter!</q> inquit 
<lb n="27"/><q>nostrum ferre caput parat illa per aequora puppis. 
<lb n="28"/>heu caecae mentes tumefactaque corda secundis! 
<lb n="29"/>armatum Hannibalem poenae petit impia tellus! 
<lb n="30"/>ne deposce, adero; dabitur tibi copia nostri 
<lb n="31"/>ante expectatum, portisque focisque timebis 
<lb n="32"/>quae nunc externos defendis, Roma, penatis. 
<lb n="33"/>Tarpeios iterum scopulos praeruptaque saxa 
<lb n="34"/>scandatis licet et celsam migretis in arcem: 
<lb n="35"/>nullo iam capti uitam pensabitis auro.</q> </p>
<lb n="36"/><p>Incensi dictis animi, et furor additus armis. 
<lb n="37"/>conditur extemplo telorum nubibus aether, 
<lb n="38"/>et densa resonant saxorum grandine turres. 
<lb n="39"/>ardor agit, prouecta queat dum cernere muros, 
<lb n="40"/>inque oculis profugae Martem exercere carinae. 
<lb n="41"/>ipse autem incensas promissa piacula turmas 
<lb n="42"/>flagitat insignis nudato uulnere ductor 
<lb n="43"/>ac repetens questus furibundo personat ore: 
<lb n="44"/><q>Poscimur, o socii, Fabiusque e puppe catenas 
<lb n="45"/>ostentat, dominique uocat nos ira senatus. 
<lb n="46"/>si taedet coepti culpandaue mouimus arma, 
<lb n="47"/>Ausoniam ponto propere reuocate carinam: 
<lb n="48"/>nil moror: en, uincta lacerandum tradite dextra. 
<lb n="49"/>nam cur, Eoi deductus origine Beli, 
<lb n="50"/>tot Libyae populis, tot circumfusus Hiberis, 
<lb n="51"/>seruitium perferre negem? Rhoeteius immo 
<lb n="52"/>aeternum imperitet populis saeclisque propaget 
<lb n="53"/>regna ferox; nos iussa uirum nutusque tremamus.</q> 
<lb n="54"/>effundunt gemitus atque omina tristia uertunt 
<lb n="55"/>in stirpem Aeneadum ac stimulant clamoribus iras. </p>
<lb n="56"/><p>Discinctos inter Libyas populosque bilinguis 
<lb n="57"/>Marmaricis audax in bella Oenotria signis 
<lb n="58"/>uenerat Asbyte, proles Garamantis Hiarbae. 
<lb n="59"/>Hammone hic genitus, Phorcynidos antra Medusae 
<lb n="60"/>Cinyphiumque Macen et iniquo e sole calentis 
<lb n="61"/>Battiadas late imperio sceptrisque regebat. 
<lb n="62"/>cui patrius Nasamon aeternumque arida Barce, 
<lb n="63"/>cui nemora Autololum atque infidae litora Syrtis 
<lb n="64"/>parebant nullaque leuis Gaetulus habena. 
<lb n="65"/>atque is fundarat thalamos Tritonide nympha, 
<lb n="66"/>unde genus proauumque Iouem regina ferebat 
<lb n="67"/>et sua fatidico repetebat nomina luco. 
<lb n="68"/>haec ignara uiri uacuoque adsueta cubili 
<lb n="69"/>uenatu et siluis primos defenderat annos; 
<lb n="70"/>non calathis mollita manus operataue fuso 
<lb n="71"/>Dictynnam et saltus et anhelum impellere planta 
<lb n="72"/>cornipedem ac strauisse feras immitis amabat. 
<lb n="73"/>quales Threiciae Rhodopen Pangaeaque lustrant 
<lb n="74"/>saxosis nemora alta iugis cursuque fatigant 
<lb n="75"/>Hebrum innupta manus: spreti Ciconesque Getaeque 
<lb n="76"/>et Rhesi domus et lunatis Bistones armis. </p>
<lb n="77"/><p>Ergo habitu insignis patrio, religata fluentem 
<lb n="78"/>Hesperidum nodo crinem dextrumque feroci 
<lb n="79"/>nuda latus Marti ac fulgentem tegmine laeuam 
<lb n="80"/>Thermodontiaca munita in proelia pelta, <pb/> 
<lb n="81"/>fumantem rapidis quatiebat cursibus axem. 
<lb n="82"/>pars comitum biiugo curru, pars cetera dorso 
<lb n="83"/>fertur equi; nec non Veneris iam foedera passae 
<lb n="84"/>reginam cingunt, sed uirgine densior ala est. 
<lb n="85"/>ipsa autem gregibus per longa mapalia lectos 
<lb n="86"/>ante aciem ostentabat equos, tumulumque propincum 
<lb n="87"/>dum sequitur gyris, campo uibrata per auras 
<lb n="88"/>spicula contorquens summa ponebat in arce. </p>
<lb n="89"/><p>Hanc hasta totiens intrantem moenia Mopsus 
<lb n="90"/>non tulit et celsis senior Gortynia muris 
<lb n="91"/>tela sonante fugat neruo liquidasque per auras 
<lb n="92"/>derigit aligero letalia uulnera ferro. 
<lb n="93"/>Cres erat, aerisonis Curetum aduectus ab antris, 
<lb n="94"/>Dictaeos agitare puer leuioribus armis 
<lb n="95"/>pennata saltus adsuetus harundine Mopsus. 
<lb n="96"/>ille uagam caelo demisit saepe uolucrem, 
<lb n="97"/>ille procul campo linquentem retia ceruum 
<lb n="98"/>uulnere sistebat, rueretque inopina sub ictu 
<lb n="99"/>ante fera incauto quam sibila poneret arcus. 
<lb n="100"/>nec se tum pharetra iactauit iustius ulla 
<lb n="101"/>Eois quamquam certet Gortyna sagittis. 
<lb n="102"/>uerum ut opum leuior uenatu extendere uitam 
<lb n="103"/>abnuit, atque artae res exegere per aequor, 
<lb n="104"/>coniuge cum Meroe natisque inglorius hospes 
<lb n="105"/>intrarat miseram fato ducente Saguntum. 
<lb n="106"/>coryti fratrum ex umeris calamique paterni 
<lb n="107"/>pendebant uolucerque chalybs, Minoia tela. 
<lb n="108"/>hic medius iuuenum Massylae gentis in agmen 
<lb n="109"/>crebra Cydoneo fundebat spicula cornu. 
<lb n="110"/>iam Garamum audacemque Thyrum pariterque ruentis 
<lb n="111"/>Gisgonem leuemque Bagam indignumque sagittae, 
<lb n="112"/>impubem malas, tam certae occurrere Lixum 
<lb n="113"/>fuderat et plena tractabat bella pharetra. 
<lb n="114"/>tum uultum intendens telumque in uirginis ora 
<lb n="115"/>desertum non grata Iouem per uota uocabat. 
<lb n="116"/>namque ut fatiferos conuerti prospicit arcus, 
<lb n="117"/>opposito procul insidiis Nasamonias Harpe 
<lb n="118"/>corpore praeripuit letum calamumque uolantem, 
<lb n="119"/>dum clamat, patulo excipiens tramisit hiatu, 
<lb n="120"/>et primae ferrum a tergo uidere sorores. 
<lb n="121"/>at comitis frendens casu labentia uirgo 
<lb n="122"/>membra leuat paruaque oculos iam luce natantis 
<lb n="123"/>inrorat lacrimis totisque adnisa doloris 
<lb n="124"/>uiribus intorquet letalem in moenia cornum. 
<lb n="125"/>illa uolans umerum rapido transuerberat ictu 
<lb n="126"/>conantis Dorylae, iunctis iam cornibus arcus 
<lb n="127"/>et ducti spatium nerui complente sagitta, 
<lb n="128"/>excutere in uentos resoluto pollice ferrum. 
<lb n="129"/>tum subitum in uulnus praeceps deuoluitur altis 
<lb n="130"/>aggeribus muri, iuxtaque cadentia membra 
<lb n="131"/>effusi uersa calami fluxere pharetra. 
<lb n="132"/>exclamat paribus frater uicinus in armis 
<lb n="133"/>Icarus ulciscique parat lacrimabile fatum. 
<lb n="134"/>atque illum raptim promentem in proelia telum 
<lb n="135"/>Hannibal excussi praeuertit turbine saxi. 
<lb n="136"/>labuntur gelido torpentia frigore membra, 
<lb n="137"/>deficiensque manus pharetrae sua tela remisit. </p>
<lb n="138"/><p>At pater in gemino natorum funere Mopsus 
<lb n="139"/>correptos arcus ter maesta mouit ab ira, 
<lb n="140"/>ter cecidit dextra, et notas dolor abstulit artis. 
<lb n="141"/>paenitet heu sero dulcis liquisse penatis, 
<lb n="142"/>adreptoque auide, quo concidis, Icare, saxo, <pb/> 
<lb n="143"/>postquam aeuum senior percussaque pectora frustra 
<lb n="144"/>sentit et, ut tantos compescat morte dolores, 
<lb n="145"/>nil opis in dextra, uastae se culmine turris 
<lb n="146"/>praecipitem iacit et delapsus pondere prono 
<lb n="147"/>membra super nati moribundos explicat artus. </p>
<lb n="148"/><p>Dum cadit externo Gortynius aduena bello, 
<lb n="149"/>iam noua molitus stimulato milite Theron, 
<lb n="150"/>Alcidae templi custos araeque sacerdos, 
<lb n="151"/>non expectatum Tyriis effuderat agmen 
<lb n="152"/>et fera miscebat reserata proelia porta. 
<lb n="153"/>atque illi non hasta manu, non uertice cassis, 
<lb n="154"/>sed fisus latis umeris et mole iuuentae 
<lb n="155"/>agmina uastabat claua, nihil indigus ensis. 
<lb n="156"/>exuuiae capiti impositae tegimenque leonis 
<lb n="157"/>terribilem attollunt excelso uertice rictum. 
<lb n="158"/>centum angues idem Lernaeaque monstra gerebat 
<lb n="159"/>in clipeo et sectis geminam serpentibus hydram. 
<lb n="160"/>ille Iubam T<add>h</add>apsumque patrem clarumque Micipsam 
<lb n="161"/>nomine aui Maurumque Sacen, a moenibus actos 
<lb n="162"/>palantisque fuga, praeceps ad litora cursu 
<lb n="163"/>egerat, atque una spumabant aequora dextra. 
<lb n="164"/>nec contentus Idi leto letoque Cothonis 
<lb n="165"/>Marmaridae nec caede Rothi nec caede Iugurthae, 
<lb n="166"/>Asbytes currum et radiantis tegmina laeuae 
<lb n="167"/>poscebat uotis gemmataque lumina peltae 
<lb n="168"/>atque in belligera uersabat uirgine mentem. 
<lb n="169"/>quem ruere ut telo uidit regina cruento, 
<lb n="170"/>obliquos detorquet equos laeuumque per orbem 
<lb n="171"/>fallaci gyro campum secat ac uelut ales 
<lb n="172"/>auerso rapitur sinuata per aequora curru. 
<lb n="173"/>dumque ea se ex oculis aufert, atque ocior Euro 
<lb n="174"/>incita pulueream campo trahit ungula nubem, 
<lb n="175"/>aduersum late stridens rota proterit agmen, 
<lb n="176"/>ingerit et crebras uirgo trepidantibus hastas. 
<lb n="177"/>hic cecidere Lycus Thamyrisque et nobile nomen 
<lb n="178"/>Eurydamas, clari deductum stirpe parentis, 
<lb n="179"/>qui thalamos ausus quondam sperare superbos 
<lb n="180"/>(heu demens!) Ithacique torum; sed enim arte pudica 
<lb n="181"/>fallacis totiens reuoluto stamine telae 
<lb n="182"/>deceptus, mersum pelago iactarat Vlixen. 
<lb n="183"/>ast Ithacus uero ficta pro morte loquacem 
<lb n="184"/>adfecit leto, taedaeque ad funera uersae. 
<lb n="185"/>gens extrema uiri campis deletur Hiberis 
<lb n="186"/>Eurydamas Nomados dextra: superinstrepit ater 
<lb n="187"/>et seruat cursum perfractis ossibus axis. </p>
<lb n="188"/><p>Iamque aderat remeans uirgo, inter proelia postquam 
<lb n="189"/>distringi Therona uidet, saeuamque bipennem 
<lb n="190"/>perlibrans mediae fronti, spolium inde superbum 
<lb n="191"/>Herculeasque tibi exuuias, Dictynna, uouebat. 
<lb n="192"/>nec segnis Theron tantae spe laudis in ipsos 
<lb n="193"/>aduersus consurgit equos uillosaque fului 
<lb n="194"/>ingerit obiectans trepidantibus ora leonis. 
<lb n="195"/>attoniti terrore nouo rictuque minaci 
<lb n="196"/>quadrupedes iactant resupino pondere currum. 
<lb n="197"/>tum saltu Asbyten conantem linquere pugnas 
<lb n="198"/>occupat incussa gemina inter tempora claua, 
<lb n="199"/>feruentisque rotas turbataque frena pauore 
<lb n="200"/>disiecto spargit conlisa per ossa cerebro, 
<lb n="201"/>ac rapta properans caedem ostentare bipenni 
<lb n="202"/>amputat e curru reuolutae uirginis ora. 
<lb n="203"/>necdum irae positae. celsa nam figitur hasta 
<lb n="204"/>spectandum caput: id gestent ante agmina Poenum 
<lb n="205"/>imperat, et propere currus ad moenia uertant. </p>
<lb n="206"/><p>Haec caecus fati diuumque abeunte fauore 
<lb n="207"/>uicino Theron edebat proelia leto. 
<lb n="208"/>namque aderat toto ore ferens iramque minasque <pb/> 
<lb n="209"/>Hannibal et caesam Asbyten fixique tropaeum 
<lb n="210"/>infandum capitis furiata mente dolebat. 
<lb n="211"/>ac simul aerati radiauit luminis umbo, 
<lb n="212"/>et concussa procul membris uelocibus arma 
<lb n="213"/>letiferum intonuere, fugam perculsa repente 
<lb n="214"/>ad muros trepido conuertunt agmina cursu: 
<lb n="215"/>sicut agit leuibus per sera crepuscula pennis 
<lb n="216"/>e pastu uolucres ad nota cubilia uesper; 
<lb n="217"/>aut, ubi Cecropius formidine nubis aquosae 
<lb n="218"/>sparsa super flores examina tollit Hymettos, 
<lb n="219"/>ad dulcis ceras et odori corticis antra 
<lb n="220"/>mellis apes grauidae properant densoque uolatu 
<lb n="221"/>raucum conexae glomerant ad limina murmur. 
<lb n="222"/>praecipitat metus attonitos, caecique feruntur. 
<lb n="223"/>heu blandum caeli lumen! tantone cauetur 
<lb n="224"/>mors reditura metu nascentique addita fata? 
<lb n="225"/>consilium damnant portisque atque aggere tuto 
<lb n="226"/>erupisse gemunt: retinet uix agmina Theron 
<lb n="227"/>interdumque manu, interdum clamore minisque: 
<lb n="228"/><q>State, uiri; meus ille hostis; mihi gloria magnae, 
<lb n="229"/>state, uenit pugnae. muro tectisque Sagunti 
<lb n="230"/>hac abigam Poenos dextra; spectacula tantum 
<lb n="231"/>ferte, uiri; uel, si cunctos metus acer in urbem 
<lb n="232"/>(heu deforme!) rapit, soli mihi claudite portas.</q> </p>
<lb n="233"/><p>At Poenus rapido praeceps ad moenia cursu, 
<lb n="234"/>dum pauitant trepidi rerum fessique salutis, 
<lb n="235"/>tendebat. stat primam urbem murosque patentis 
<lb n="236"/>postposita caede et dilata inuadere pugna. 
<lb n="237"/>id postquam Herculeae custos uidet impiger arae, 
<lb n="238"/>emicat et uelox formidine praeuenit hostem. 
<lb n="239"/>gliscit Elissaeo uiolentior ira tyranno: 
<lb n="240"/><q>Tu solue interea nobis, bone ianitor urbis, 
<lb n="241"/>supplicium, ut pandas</q> inquit <q>tua moenia leto.</q> 
<lb n="242"/>nec plura effari sinit ira, rotatque coruscum 
<lb n="243"/>mucronem; sed contortum prior impete uasto 
<lb n="244"/>Daunius huic robur iuuenis iacit. arma fragore 
<lb n="245"/>icta graui raucum gemuere, alteque resultant 
<lb n="246"/>aere inlisa cauo nodosae pondera clauae. 
<lb n="247"/>at uiduus teli et frustrato proditus ictu, 
<lb n="248"/>pernici uelox cursu rapit incita membra 
<lb n="249"/>et celeri fugiens perlustrat moenia planta. 
<lb n="250"/>instat atrox terga increpitans fugientia uictor. 
<lb n="251"/>conclamant matres, celsoque e culmine muri 
<lb n="252"/>lamentis uox mixta sonat: nunc nomine noto 
<lb n="253"/>appellant, seras fesso nunc pandere portas 
<lb n="254"/>posse uolunt; quatit hortantum praecordia terror 
<lb n="255"/>ne simul accipiant ingentem moenibus hostem. 
<lb n="256"/>incutit umbonem fesso adsultatque ruenti 
<lb n="257"/>Poenus et ostentans spectantem e moenibus urbem 
<lb n="258"/><q>I, miseram Asbyten leto solare propinquo</q>&mdash; 
<lb n="259"/>haec dicens, iugulo optantis dimittere uitam 
<lb n="260"/>infestum condit mucronem ac regia laetus 
<lb n="261"/>quadrupedes spolia abreptos a moenibus ipsis, 
<lb n="262"/>quis aditum portae trepidantum saepserat agmen, 
<lb n="263"/>uictor agit curruque uolat per ouantia castra. </p>
<lb n="264"/><p>At Nomadum furibunda cohors miserabile humandi 
<lb n="265"/>deproperat munus tumulique adiungit honorem 
<lb n="266"/>et rapto cineres ter circum corpore lustrat. 
<lb n="267"/>hinc letale uiri robur tegimenque tremendum 
<lb n="268"/>in flammas iaciunt, ambustoque ore genisque 
<lb n="269"/>deforme alitibus liquere cadauer Hiberis. </p>
<lb n="270"/><p>Poenorum interea quis rerum summa potestas, 
<lb n="271"/>consultant bello super, et quae dicta ferantur 
<lb n="272"/>Ausoniae populis, oratorumque minaci 
<lb n="273"/>aduentu trepidant. mouet hinc foedusque fidesque 
<lb n="274"/>et testes superi iurataque pacta parentum, 
<lb n="275"/>hinc popularis amor coeptantis magna iuuentae, 
<lb n="276"/>et sperare iuuat belli meliora. sed, olim <pb/> 
<lb n="277"/>ductorem infestans odiis gentilibus, Hannon 
<lb n="278"/>sic adeo increpitat studia incautumque fauorem: 
<lb n="279"/><q>Cuncta quidem, patres, (neque enim cohibere minantum 
<lb n="280"/>irae se ualuere) premunt formidine uocem: 
<lb n="281"/>haud tamen abstiterim. mortem licet arma propinquent, 
<lb n="282"/>testabor superos, et caelo nota relinquam 
<lb n="283"/>quae postrema salus rerum patriaeque reposcit. 
<lb n="284"/>nec nunc obsessa demum et fumante Sagunto 
<lb n="285"/>haec serus uates Hannon canit. anxia rupi 
<lb n="286"/>pectora ne castris innutriretur et armis 
<lb n="287"/>exitiale caput; monui et, dum uita, monebo, 
<lb n="288"/>ingenitum noscens uirus flatusque paternos, 
<lb n="289"/>ut, qui stelligero speculatur sidera caelo, 
<lb n="290"/>uenturam pelagi rabiem Caurique futura 
<lb n="291"/>praedicit miseris haud uanus flamina nautis. 
<lb n="292"/>consedit solio rerumque inuasit habenas: 
<lb n="293"/>ergo armis foedus fasque omne abrumpitur armis, 
<lb n="294"/>oppida quassantur, longeque in moenia nostra 
<lb n="295"/>Aeneadum arrectae mentes, disiectaque pax est. 
<lb n="296"/>exagitant manes iuuenem furiaeque paternae 
<lb n="297"/>ac funesta sacra et conuersi foedere rupto 
<lb n="298"/>in caput infidum superi Massylaque uates. 
<lb n="299"/>an nunc ille noui caecus caligine regni 
<lb n="300"/>externas arces quatit aut Tirynthia tecta? 
<lb n="301"/>sic propria luat hoc poena nec misceat urbis 
<lb n="302"/>fata suis: nunc hoc, hoc inquam, tempore muros 
<lb n="303"/>oppugnat, Carthago, tuos teque obsidet armis. 
<lb n="304"/>lauimus Hennaeas animoso sanguine uallis 
<lb n="305"/>et uix conducto produximus arma Lacone. 
<lb n="306"/>nos ratibus laceris Scyllaea repleuimus antra 
<lb n="307"/>classibus et refluo spectauimus aequore raptis 
<lb n="308"/>contorta e fundo reuomentem transtra Charybdin. 
<lb n="309"/>respice, pro demens, pro pectus inane deorum, 
<lb n="310"/>Aegatis Libyaeque procul fluitantia membra! 
<lb n="311"/>quo ruis et patriae exitio tibi nomina quaeris? 
<lb n="312"/>scilicet immensae, uisis iuuenalibus armis, 
<lb n="313"/>subsident Alpes, subsidet mole niuali 
<lb n="314"/>Alpibus aequatum attollens caput Apenninus. 
<lb n="315"/>sed campos fac, uane, dari. num gentibus istis 
<lb n="316"/>mortales animi, aut ferro flammaue fatiscunt? 
<lb n="317"/>haud tibi Neritia cernes cum prole laborem. 
<lb n="318"/>pubescit castris miles, galeaque teruntur 
<lb n="319"/>nondum signatae flaua lanugine malae, 
<lb n="320"/>nec requies aeui nota, exanguesque merendo 
<lb n="321"/>stant prima inter signa senes letumque lacessunt. 
<lb n="322"/>ipse ego Romanas perfosso corpore turmas 
<lb n="323"/>tela intorquentis correpta e uulnere uidi, 
<lb n="324"/>uidi animos mortesque uirum decorisque furorem. 
<lb n="325"/>si bello absistis nec te uictoribus offers, 
<lb n="326"/>quantum heu, Carthago, donat tibi sanguinis Hannon!</q> </p>
<lb n="327"/><p>Gestar ad haec (namque impatiens asperque coquebat 
<lb n="328"/>iamdudum immites iras mediamque loquentis 
<lb n="329"/>bis conatus erat turbando abrumpere uocem) 
<lb n="330"/><q>Concilione</q> inquit <q>Libyae Tyrioque senatu, 
<lb n="331"/>pro superi, Ausonius miles sedet, armaque tantum 
<lb n="332"/>haud dum sumpta uiro? nam cetera non latet hostis. 
<lb n="333"/>nunc geminas Alpes Apenninumque minatur, 
<lb n="334"/>nunc freta Sicaniae et Scyllaei litoris undas, 
<lb n="335"/>nec procul est quin iam manes umbrasque pauescat 
<lb n="336"/>Dardanias: tanta accumulat praeconia leto <pb/> 
<lb n="337"/>uulneribusque uirum ac tollit sub sidera gentem. 
<lb n="338"/>mortalem, mihi crede, licet formidine turpi 
<lb n="339"/>frigida corda tremant, mortalem sumimus hostem. 
<lb n="340"/>uidi ego, cum, geminas artis post terga catenis 
<lb n="341"/>euinctus palmas, uulgo traheretur ouante 
<lb n="342"/>carceris in tenebras spes et fiducia gentis 
<lb n="343"/>Regulus Hectoreae; uidi, cum robore pendens 
<lb n="344"/>Hesperiam cruce sublimis spectaret ab alta. 
<lb n="345"/>nec uero terrent puerilia protinus ora 
<lb n="346"/>sub galea et pressae properata casside malae. 
<lb n="347"/>indole non adeo segni sumus: aspice, turmae 
<lb n="348"/>quot Libycae certant annos anteire labore 
<lb n="349"/>et nudis bellantur equis; ipse, aspice, ductor, 
<lb n="350"/>cum primam tenero uocem proferret ab ore, 
<lb n="351"/>iam bella et lituos ac flammis urere gentem 
<lb n="352"/>iurabat Phrygiam atque animo patria arma mouebat. 
<lb n="353"/>proinde polo crescant Alpes, astrisque coruscos 
<lb n="354"/>Apenninus agat scopulos: per saxa niuesque 
<lb n="355"/>(dicam etenim, ut stimulent atram uel inania mentem), 
<lb n="356"/>per caelum est qui pandat iter: pudet Hercule tritas 
<lb n="357"/>desperare uias laudemque timere secundam. 
<lb n="358"/>sed Libyae clades et primi incendia belli 
<lb n="359"/>aggerat atque iterum pro libertate labores 
<lb n="360"/>Hannon ferre uetat. ponat formidinis aestus 
<lb n="361"/>parietibusque domus imbellis femina seruet 
<lb n="362"/>singultantem animam; nos, nos contra ibimus hostem, 
<lb n="363"/>quis procul a Tyria dominos depellere Byrsa, 
<lb n="364"/>uel Ioue non aequo, fixum est. sin fata repugnant, 
<lb n="365"/>et iam damnata cessit Carthagine Mauors, 
<lb n="366"/>occumbam potius nec te, patria inclita, dedam 
<lb n="367"/>aeternum famulam liberque Acheronta uidebo. 
<lb n="368"/>nam quae, pro superi, Fabius iubet! <q>ocius arma 
<lb n="369"/>exuite et capta descendite ab arce Sagunti. 
<lb n="370"/>tum delecta manus scutorum incendat aceruos, 
<lb n="371"/>uranturque rates, ac toto absistite ponto.</q> 
<lb n="372"/>di, procul o, merita est numquam si talia plecti 
<lb n="373"/>Carthago, prohibete nefas nostrique solutas 
<lb n="374"/>ductoris seruate manus!</q> ut deinde resedit, 
<lb n="375"/>factaque censendi patrum de more potestas, 
<lb n="376"/>hic Hannon reddi propere certamine rapta 
<lb n="377"/>instat et auctorem uiolati foederis addit. 
<lb n="378"/>tum uero attoniti, ceu templo inrumperet hostis, 
<lb n="379"/>exiluere patres, Latioque id uerteret omen 
<lb n="380"/>orauere deum. at postquam discordia sensit 
<lb n="381"/>pectora et infidas ad Martem uergere mentes, 
<lb n="382"/>non ultra patiens Fabius rexisse dolorem 
<lb n="383"/>concilium propere exposcit, patribusque uocatis, 
<lb n="384"/>bellum se gestare sinu pacemque profatus, 
<lb n="385"/>quid sedeat, legere ambiguis neu fallere dictis 
<lb n="386"/>imperat ac, saeuo neutrum renuente senatu, 
<lb n="387"/>ceu clausas acies gremioque effunderet arma, 
<lb n="388"/><q>Accipite infaustum Libyae euentuque priori 
<lb n="389"/>par</q> inquit <q>bellum</q>, et laxos effundit amictus. 
<lb n="390"/>tum patrias repetit pugnandi nuntius arces. </p>
<lb n="391"/><p>Atque ea dum profugae regnis agitantur Elissae, 
<lb n="392"/>&dagger;accitis uelox populis, quis aegra lababat 
<lb n="393"/>ambiguo sub Marte fides, praedaque grauatus 
<lb n="394"/>ad muros Poenus reuocauerat arma Sagunti. </p>
<lb n="395"/><p>Ecce autem clipeum saeuo fulgore micantem 
<lb n="396"/>Oceani gentes ductori dona ferebant, 
<lb n="397"/>Callaicae telluris opus, galeamque coruscis 
<lb n="398"/>subnixam cristis, uibrant quae uertice coni <pb/> 
<lb n="399"/>albentis niueae tremulo nutamine pennae, 
<lb n="400"/>ensem, unam ac multis fatalem milibus hastam; 
<lb n="401"/>praeterea textam nodis auroque trilicem 
<lb n="402"/>loricam, nulli tegimen penetrabile telo. 
<lb n="403"/>haec, aere et duri chalybis perfecta metallo 
<lb n="404"/>atque opibus perfusa Tagi, per singula laetis 
<lb n="405"/>lustrat ouans oculis et gaudet origine regni. </p>
<lb n="406"/><p>Condebat primae Dido Carthaginis arces, 
<lb n="407"/>instabatque operi subducta classe iuuentus. 
<lb n="408"/>molibus hi claudunt portus, his tecta domosque 
<lb n="409"/>partiris, iustae Bitia uenerande senectae. 
<lb n="410"/>ostentant caput effossa tellure repertum 
<lb n="411"/>bellatoris equi atque omen clamore salutant. 
<lb n="412"/>has inter species orbatum classe suisque 
<lb n="413"/>Aenean pulsum pelago dextraque precantem 
<lb n="414"/>cernere erat: fronte hunc auide regina serena 
<lb n="415"/>infelix ac iam uultu spectabat amico. 
<lb n="416"/>hinc et speluncam furtiuaque foedera amantum 
<lb n="417"/>Callaicae fecere manus: it clamor ad auras 
<lb n="418"/>latratusque canum, subitoque exterrita nimbo 
<lb n="419"/>occultant alae uenantum corpora siluis. 
<lb n="420"/>nec procul Aeneadum uacuo iam litore classis 
<lb n="421"/>aequora nequiquam reuocante petebat Elissa. 
<lb n="422"/>ipsa pyram super ingentem stans saucia Dido 
<lb n="423"/>mandabat Tyriis ultricia bella futuris, 
<lb n="424"/>ardentemque rogum media spectabat ab unda 
<lb n="425"/>Dardanus et magnis pandebat carbasa fatis. 
<lb n="426"/>parte alia supplex infernis Hannibal aris 
<lb n="427"/>arcanum Stygia libat cum uate cruorem 
<lb n="428"/>et primo bella Aeneadum iurabat ab aeuo. 
<lb n="429"/>at senior Siculis exultat Hamilcar in aruis: 
<lb n="430"/>spirantem credas certamina anhela mouere, 
<lb n="431"/>ardor inest oculis, toruumque minatur imago. </p>
<lb n="432"/><p>Necnon et laeuum clipei latus aspera signis 
<lb n="433"/>implebat Spartana cohors; hanc ducit ouantem 
<lb n="434"/>Ledaeis ueniens uictor Xanthippus Amyclis. 
<lb n="435"/>iuxta triste decus pendet sub imagine poenae 
<lb n="436"/>Regulus et fidei dat magna exempla Sagunto. 
<lb n="437"/>laetior at circa facies: agitata ferarum 
<lb n="438"/>agmina uenatu et caelata mapalia fulgent, 
<lb n="439"/>nec procul usta cutem nigri soror horrida Mauri 
<lb n="440"/>adsuetas mulcet patrio sermone leaenas. 
<lb n="441"/>it liber campi pastor, cui fine sine ullo 
<lb n="442"/>inuetitum saltus penetrat pecus: omnia Poenum 
<lb n="443"/>armenti uigilem patrio de more secuntur, 
<lb n="444"/>gaesaque latratorque Cydon tectumque focique 
<lb n="445"/>in silicis uenis et fistula nota iuuencis. 
<lb n="446"/>eminet excelso consurgens colle Saguntos, 
<lb n="447"/>quam circa immensi populi condensaque cingunt 
<lb n="448"/>agmina certantum pulsantque trementibus hastis. 
<lb n="449"/>extrema clipei stagnabat Hiberus in ora, 
<lb n="450"/>curuatis claudens ingentem flexibus orbem. 
<lb n="451"/>Hannibal abrupto transgressus foedere ripas 
<lb n="452"/>Poenorum populos Romana in bella uocabat. 
<lb n="453"/>tali sublimis dono, noua tegmina latis 
<lb n="454"/>aptat concutiens umeris celsusque profatur: 
<lb n="455"/><q>Heu quantum Ausonio sudabitis, arma, cruore! 
<lb n="456"/>quas, belli ui<add>n</add>dex, poenas mihi, Curia, pendes!</q> </p>
<lb n="457"/><p>Iamque senescebat uallatus moenibus hostis, 
<lb n="458"/>carpebatque dies urbem, dum signa manusque 
<lb n="459"/>expectant fessi socias. tandem aequore uano 
<lb n="460"/>auertunt oculos frustrataque litora ponunt 
<lb n="461"/>et propius suprema uident. sedet acta medullis 
<lb n="462"/>iamdudum atque inopes penitus coquit intima pestis. 
<lb n="463"/>est furtim lento misere durantia tabo 
<lb n="464"/>uiscera et exurit siccatas sanguine uenas 
<lb n="465"/>per longum celata fames. iam lumina retro <pb/> 
<lb n="466"/>exesis fugere genis, iam lurida sola 
<lb n="467"/>tecta cute et uenis male iuncta trementibus ossa 
<lb n="468"/>extant consumptis uisu deformia membris. 
<lb n="469"/>umentis rores noctis terramque madentem 
<lb n="470"/>solamen fecere mali, cassoque labore 
<lb n="471"/>e sicco frustra presserunt robore sucos. 
<lb n="472"/>nil temerare piget: rabidi ieiunia uentris 
<lb n="473"/>insolitis adigunt uesci, resolutaque, nudos 
<lb n="474"/>linquentes clipeos, armorum tegmina mandunt. </p>
<lb n="475"/><p>Desuper haec caelo spectans Tirynthius alto 
<lb n="476"/>inlacrimat fractae nequiquam casibus urbis. 
<lb n="477"/>namque metus magnique tenent praecepta parentis 
<lb n="478"/>ne saeuae tendat contra decreta nouercae. 
<lb n="479"/>sic igitur coepta occultans ad limina sanctae 
<lb n="480"/>contendit Fidei secretaque pectora temptat. 
<lb n="481"/>arcanis dea laeta polo tum forte remoto 
<lb n="482"/>caelicolum magnas uoluebat conscia curas. 
<lb n="483"/>quam tali adloquitur Nemeae pacator honore: 
<lb n="484"/><q>Ante Iouem generata, decus diuumque hominumque, 
<lb n="485"/>qua sine non tellus pacem, non aequora norunt, 
<lb n="486"/>iustitiae consors tacitumque in pectore numen, 
<lb n="487"/>exitiumne tuae dirum spectare Sagunti 
<lb n="488"/>et tot pendentem pro te, dea, cernere poenas 
<lb n="489"/>urbem lenta potes? moritur tibi uulgus, et unam 
<lb n="490"/>te matres uincente fame, te maesta uirorum 
<lb n="491"/>ora uocant, primaque sonant te uoce minores. 
<lb n="492"/>fer caelo auxilium et fessis da surgere rebus.</q> </p>
<lb n="493"/><p>Haec satus Alcmena; contra cui talia uirgo: 
<lb n="494"/><q>Cerno equidem, nec pro nihilo est mihi foedera rumpi, 
<lb n="495"/>statque dies ausis olim tam tristibus ultor. 
<lb n="496"/>sed me pollutas properantem linquere terras 
<lb n="497"/>sedibus his tectisque Iouis succedere adegit 
<lb n="498"/>fecundum in fraudes hominum genus: impia liqui 
<lb n="499"/>et, quantum terrent, tantum metuentia regna 
<lb n="500"/>ac furias auri nec uilia praemia fraudum 
<lb n="501"/>et super haec ritu horrificos ac more ferarum 
<lb n="502"/>uiuentis rapto populos luxuque solutum 
<lb n="503"/>omne decus multaque oppressum nocte pudorem. 
<lb n="504"/>uis colitur, iurisque locum sibi uindicat ensis, 
<lb n="505"/>et probris cessit uirtus. en, aspice gentes: 
<lb n="506"/>nemo insons: pacem seruant commercia culpae. 
<lb n="507"/>sed si cura, tua fundata ut moenia dextra 
<lb n="508"/>dignum te seruent memorando fine uigorem, 
<lb n="509"/>dedita nec fessi tramittant corpora Poeno: 
<lb n="510"/>quod solum nunc fata sinunt seriesque futuri, 
<lb n="511"/>extendam leti decus atque in saecula mittam 
<lb n="512"/>ipsaque laudatas ad manes prosequar umbras.</q> </p>
<lb n="513"/><p>Inde seuera leui decurrens aethere uirgo 
<lb n="514"/>luctantem fatis petit inflammata Saguntum. 
<lb n="515"/>inuadit mentes et pectora nota pererrat 
<lb n="516"/>immittitque animis numen. tum fusa medullis 
<lb n="517"/>implicat atque sui flagrantem inspirat amorem. 
<lb n="518"/>arma uolunt temptantque aegros ad proelia nisus. 
<lb n="519"/>insperatus adest uigor, interiusque recursat 
<lb n="520"/>dulcis honor diuae et sacrum pro uirgine letum. 
<lb n="521"/>it tacitus fessis per ouantia pectora sensus 
<lb n="522"/>uel leto grauiora pati saeuasque ferarum 
<lb n="523"/>attemptare dapes et mensis addere crimen. 
<lb n="524"/>sed prohibet culpa pollutam extendere lucem 
<lb n="525"/>casta Fides paribusque famem compescere membris. </p>
<lb n="526"/><p>Quam simul inuisae gentis conspexit in arce, 
<lb n="527"/>forte ferens sese Libycis Saturnia castris, 
<lb n="528"/>uirgineum increpitat miscentem bella furorem 
<lb n="529"/>atque ira turbata gradum ciet ocius atram 
<lb n="530"/>Tisiphonen imos agitantem uerbere manes, <pb/> 
<lb n="531"/>et palmas tendens <q>Hos</q> inquit <q>noctis alumna, 
<lb n="532"/>hos muros impelle manu populumque ferocem 
<lb n="533"/>dextris sterne suis: Iuno iubet. ipsa propinqua 
<lb n="534"/>effectus studiumque tuum de nube uidebo. 
<lb n="535"/>illa deos summumque Iouem turbantia tela, 
<lb n="536"/>quis Acheronta moues, flammam immanesque chelydros 
<lb n="537"/>stridoremque tuum, quo territa comprimit ora 
<lb n="538"/>Cerberus, ac mixto quae spumant felle uenena 
<lb n="539"/>et quicquid scelerum, poenarum quicquid et irae 
<lb n="540"/>pectore fecundo coquitur tibi, congere praeceps 
<lb n="541"/>in Rutulos totamque Erebo demitte Saguntum. 
<lb n="542"/>hac mercede Fides constet delapsa per auras.</q> </p>
<lb n="543"/><p>Sic uoce instimulans dextra dea concita saeuam 
<lb n="544"/>Eumenida incussit muris, tremuitque repente 
<lb n="545"/>mons circum, et grauior sonuit per litora fluctus. 
<lb n="546"/>sibilat insurgens capiti et turgentia circa 
<lb n="547"/>multus colla micat squalenti tergore serpens. 
<lb n="548"/>Mors graditur uasto caua pandens guttura rictu 
<lb n="549"/>casuroque inhiat populo: tunc Luctus et atri 
<lb n="550"/>pectora circumstant Planctus Maerorque Dolorque, 
<lb n="551"/>atque omnes adsunt Poenae, formaque trifauci 
<lb n="552"/>personat insomnis lacrimosae Ianitor aulae. 
<lb n="553"/>protinus adsimulat faciem mutabile monstrum 
<lb n="554"/>Tiburnae gressumque simul sonitumque loquentis. 
<lb n="555"/>haec bello uacuos et saeui turbine Martis 
<lb n="556"/>lugebat thalamos, Murro spoliata marito, 
<lb n="557"/>clara genus Daunique trahens a sanguine nomen. 
<lb n="558"/>cui uultus induta pares disiectaque crinem 
<lb n="559"/>Eumenis in medios inrumpit turbida coetus 
<lb n="560"/>et maestas lacerata genas <q>Quis terminus?</q> inquit 
<lb n="561"/><q>sat Fidei proauisque datum. uidi ipsa cruentum, 
<lb n="562"/>ipsa meum uidi lacerato uulnere nostras 
<lb n="563"/>terrentem Murrum noctes et dira sonantem: 
<lb n="564"/><q>Eripe te, coniunx, miserandae casibus urbis 
<lb n="565"/>et fuge, si terras adimit uictoria Poeni, 
<lb n="566"/>ad manes, Tiburna, meos; cecidere penates, 
<lb n="567"/>occidimus Rutuli, tenet omnia Punicus ensis.</q> 
<lb n="568"/>mens horret, nec adhuc oculis absistit imago. 
<lb n="569"/>nullane iam posthac tua tecta, Sagunte, uidebo? 
<lb n="570"/>felix, Murre, necis patriaque superstite felix. 
<lb n="571"/>at nos, Sidoniis famulatum matribus actas, 
<lb n="572"/>post belli casus uastique pericula ponti 
<lb n="573"/>Carthago aspiciet uictrix, tandemque suprema 
<lb n="574"/>nocte obita Libyae gremio captiua iacebo. 
<lb n="575"/>sed uos, o iuuenes, uetuit quos conscia uirtus 
<lb n="576"/>posse capi, quis telum ingens contra aspera mors est, 
<lb n="577"/>uestris seruitio manibus subducite matres. 
<lb n="578"/>ardua uirtutem profert uia: pergite primi 
<lb n="579"/>nec facilem populis nec notam inuadere laudem.</q> </p>
<lb n="580"/><p>His ubi turbatas hortatibus impulit aures, 
<lb n="581"/>inde petit tumulum, summo quem uertice montis 
<lb n="582"/>Amphitryoniades spectandum ex aequore nautis 
<lb n="583"/>struxerat et grato cineres decorarat honore. 
<lb n="584"/>excitus sede, horrendum, prorumpit ab ima 
<lb n="585"/>caeruleus maculis auro squalentibus anguis. 
<lb n="586"/>ignea sanguinea radiabant lumina flamma, 
<lb n="587"/>oraque uibranti stridebant sibila lingua. 
<lb n="588"/>isque inter trepidos coetus mediamque per urbem 
<lb n="589"/>uoluitur et muris propere delabitur altis 
<lb n="590"/>ac similis profugo uicina ad litora tendit 
<lb n="591"/>spumantisque freti praeceps immergitur undis. </p>
<lb n="592"/><p>Tum uero excussae mentes, ceu prodita tecta <pb/> 
<lb n="593"/>expulsi fugiant manes, umbraeque recusent 
<lb n="594"/>captiuo iacuisse solo. sperare salute<add>m</add> 
<lb n="595"/>pertaesum, damnantque cibos: agit abdita Erinys. 
<lb n="596"/>haud grauior duris diuum inclementia rebus 
<lb n="597"/>quam leti perferre moras: abrumpere uitam 
<lb n="598"/>ocius attoniti quaerunt lucemque grauantur. 
<lb n="599"/>certatim structus subrectae molis ad astra 
<lb n="600"/>in media stetit urbe rogus: portantque trahuntque 
<lb n="601"/>longae pacis opes quaesitaque praemia dextris, 
<lb n="602"/>Callaico uestes distinctas matribus auro 
<lb n="603"/>armaque Dulichia proauis portata Zacyntho 
<lb n="604"/>et prisca aduectos Rutulorum ex urbe penates. 
<lb n="605"/>huc, quicquid superest captis, clipeosque simulque 
<lb n="606"/>infaustos iaciunt enses et condita bello 
<lb n="607"/>effodiunt penitus terra gaudentque superbi 
<lb n="608"/>uictoris praedam flammis donare supremis. </p>
<lb n="609"/><p>Quae postquam congesta uidet feralis Erinys, 
<lb n="610"/>lampada flammiferis tinctam Phlegethontis in undis 
<lb n="611"/>quassat et inferna superos caligine condit. 
<lb n="612"/>inde opus aggressi toto quod nobile mundo 
<lb n="613"/>aeternum inuictis infelix gloria seruat. 
<lb n="614"/>princeps Tisiphone lentum indignata pauentum 
<lb n="615"/>pressit ouans capulum cunctantemque impulit ensem 
<lb n="616"/>et dirum insonuit Stygio bis terque flagello. 
<lb n="617"/>inuitas maculant cognato sanguine dextras 
<lb n="618"/>miranturque nefas auersa mente peractum 
<lb n="619"/>et facto sceleri inlacrimant. hic turbidus ira 
<lb n="620"/>et rabie cladum perpessaeque ultima uitae 
<lb n="621"/>obliquos uersat materna per ubera uisus. 
<lb n="622"/>hic raptam librans dilectae in colla securim 
<lb n="623"/>coniugis increpitat sese mediumque furorem 
<lb n="624"/>proiecta damnat stupefactus membra bipenni. 
<lb n="625"/>nec tamen euasisse datur; nam uerbera Erinys 
<lb n="626"/>incutit atque atros insibilat ore tumores. 
<lb n="627"/>sic thalami fugit omnis amor, dulcesque marito 
<lb n="628"/>effluxere tori, et subiere obliuia taedae. 
<lb n="629"/>ille iacit totis conisus uiribus aegrum 
<lb n="630"/>in flammas corpus, densum qua turbine nigro 
<lb n="631"/>exundat fumans piceus caligine uertex. </p>
<lb n="632"/><p>At medios inter coetus pietate sinistra, 
<lb n="633"/>infelix Tymbrene, furis, Poenoque parentis 
<lb n="634"/>dum properas auferre necem, reddentia formam 
<lb n="635"/>ora tuam laceras temerasque simillima membra. 
<lb n="636"/>uos etiam primo gemini cecidistis in aeuo, 
<lb n="637"/>Eurymedon fratrem et fratrem mentite Lycorma, 
<lb n="638"/>cuncta pares; dulcisque labor sua nomina natis 
<lb n="639"/>reddere et in uultu genetrici stare suorum. 
<lb n="640"/>iam fixus iugulo culpa te soluerat ensis, 
<lb n="641"/>Eurymedon, inter miserae lamenta senectae, 
<lb n="642"/>dumque malis turbata parens deceptaque uisis 
<lb n="643"/><q>Quo ruis? huc ferrum</q> clamat <q>conuerte, Lycorma,</q> 
<lb n="644"/>ecce simul iugulum perfoderat ense Lycormas. 
<lb n="645"/>sed magno <q>Quinam, Eurymedon, furor iste?</q> sonabat 
<lb n="646"/>cum planctu geminaeque notis decepta figurae 
<lb n="647"/>funera mutato reuocabat nomine mater, 
<lb n="648"/>donec transacto tremebunda per ubera ferro 
<lb n="649"/>tunc etiam ambiguos cecidit super inscia natos. </p>
<lb n="650"/><p>Quis diros urbis casus laudandaque monstra 
<lb n="651"/>et Fidei poenas ac tristia fata piorum 
<lb n="652"/>imperet euoluens lacrimis? uix Punica fletu 
<lb n="653"/>cessassent castra ac miserescere nescius hostis. 
<lb n="654"/>urbs, habitata diu Fidei caeloque parentem 
<lb n="655"/>murorum repetens, ruit inter perfida gentis <pb/> 
<lb n="656"/>Sidoniae tela atque immania facta suorum, 
<lb n="657"/>iniustis neglecta deis: furit ensis et ignis, 
<lb n="658"/>quique caret flamma, scelerum est locus. erigit atro 
<lb n="659"/>nigrantem fumo rogus alta ad sidera nubem. 
<lb n="660"/>ardet in excelso proceri uertice montis 
<lb n="661"/>arx intacta prius bellis (hinc Punica castra 
<lb n="662"/>litoraque et totam soliti spectare Saguntum), 
<lb n="663"/>ardent tecta deum. resplendet imagine flammae 
<lb n="664"/>aequor, et in tremulo uibrant incendia ponto. </p>
<lb n="665"/><p>Ecce inter medios caedum Tiburna furores 
<lb n="666"/>fulgenti dextram mucrone armata mariti 
<lb n="667"/>et laeua infelix ardentem lampada quassans 
<lb n="668"/>squalentemque erecta comam ac liuentia planctu 
<lb n="669"/>pectora nudatis ostendens saeua lacertis 
<lb n="670"/>ad tumulum Murri super ipsa cadauera fertur: 
<lb n="671"/>qualis, ubi inferni dirum tonat aula parentis, 
<lb n="672"/>iraque turbatos exercet regia manes, 
<lb n="673"/>Alecto solium ante dei sedemque tremendam 
<lb n="674"/>Tartareo est operata Ioui poenasque ministrat. 
<lb n="675"/>arma uiri multo nuper defensa cruore 
<lb n="676"/>imponit tumulo inlacrimans, manesque precata 
<lb n="677"/>acciperent sese, flagrantem lampada subdit. 
<lb n="678"/>tunc rapiens letum <q>Tibi ego haec</q> ait <q>optime coniunx, 
<lb n="679"/>ad manes, en, ipsa fero.</q> sic ense recepto 
<lb n="680"/>arma super ruit et flammas inuadit hiatu. </p>
<lb n="681"/><p>Semiambusta iacet nullo discrimine passim <pb/> 
<lb n="682"/>infelix obitus, permixto funere, turba: 
<lb n="683"/>ceu, stimulante fame cum uictor ouilia tandem 
<lb n="684"/>faucibus inuasit siccis leo, mandit hianti 
<lb n="685"/>ore fremens imbelle pecus, patuloque redundat 
<lb n="686"/>gutture ructatus large cruor: incubat atris 
<lb n="687"/>semesae stragis cumulis, aut murmure anhelo 
<lb n="688"/>infrendens laceros inter spatiatur aceruos: 
<lb n="689"/>late fusa iacent pecudes custosque Molossus 
<lb n="690"/>pastorumque cohors stabulique gregisque magister, 
<lb n="691"/>totaque uastatis disiecta mapalia tectis. 
<lb n="692"/>inrumpunt uacuam Poeni tot cladibus arcem. 
<lb n="693"/>tum demum ad manis perfecto munere Erinys 
<lb n="694"/>Iunoni laudata redit magnamque superba 
<lb n="695"/>exultat rapiens secum sub Tartara turbam. </p>
<lb n="696"/><p>At uos, sidereae, quas nulla aequauerit aetas, 
<lb n="697"/>ite, decus terrarum, animae, uenerabile uulgus, 
<lb n="698"/>Elysium et castas sedes decorate piorum. 
<lb n="699"/>cui uero non aequa dedit uictoria nomen 
<lb n="700"/>(audite, o gentes, neu rumpite foedera pacis 
<lb n="701"/>nec regnis postferte fidem!) uagus exul in orbe 
<lb n="702"/>errabit toto patriis proiectus ab oris, 
<lb n="703"/>tergaque uertentem trepidans Carthago uidebit. 
<lb n="704"/>saepe Saguntinis somnos exterritus umbris 
<lb n="705"/>optabit cecidisse manu, ferroque negato 
<lb n="706"/>inuictus quondam Stygias bellator ad undas 
<lb n="707"/>deformata feret liuenti membra ueneno. <pb/> 
</p></div1>

<div1 type="book" n="3">
<p> 
<lb n="1"/>Postquam rupta fides Tyriis et moenia castae 
<lb n="2"/>non aequo superum genitore euersa Sagunti, 
<lb n="3"/>extemplo positos finiti cardine mundi 
<lb n="4"/>uictor adit populos cognataque limina Gades. 
<lb n="5"/>nec uatum mentes agitare et praescia corda 
<lb n="6"/>cessatum super imperio: citus aequore Bostar 
<lb n="7"/>uela dare et rerum praenoscere fata iubetur. 
<lb n="8"/>prisca fides adytis longo seruatur ab aeuo, 
<lb n="9"/>qua sublime sedens, Cirrhaeis aemulus antris, 
<lb n="10"/>inter anhelantis Garamantas corniger Hammon 
<lb n="11"/>fatidico pandit uenientia saecula luco. 
<lb n="12"/>hinc omen coeptis et casus scire futuros 
<lb n="13"/>ante diem bellique uices nouisse petebat. </p>
<lb n="14"/><p>Exin clauigeri ueneratus numinis aras 
<lb n="15"/>captiuis onerat donis, quae nuper ab arce 
<lb n="16"/>uictor fumantis rapuit semusta Sagunti. 
<lb n="17"/>uulgatum, nec cassa fides, ab origine fani 
<lb n="18"/>impositas durare trabes solasque per aeuum 
<lb n="19"/>condentum nouisse manus. hinc credere gaudent 
<lb n="20"/>consedisse deum seniumque repellere templis. 
<lb n="21"/>tum, quis fas et honos adyti penetralia nosse, 
<lb n="22"/>femineos prohibent gressus ac limine curant 
<lb n="23"/>saetigeros arcere sues. nec discolor ulli 
<lb n="24"/>ante aras cultus: uelantur corpora lino, 
<lb n="25"/>et Pelusiaco praefulget stamine uertex. 
<lb n="26"/>discinctis mos tura dare atque e lege parentum 
<lb n="27"/>sacrificam lato uestem distinguere clauo: 
<lb n="28"/>pes nudus tonsaeque comae castumque cubile. 
<lb n="29"/>inrestincta focis seruant altaria flammae, 
<lb n="30"/>sed nulla effigies simulacraue nota deorum 
<lb n="31"/>maiestate locum et sacro impleuere timore. </p>
<lb n="32"/><p>In foribus labor Alcidae: Lernaea recisis 
<lb n="33"/>anguibus hydra iacet, nexuque elisa leonis <pb/> 
<lb n="34"/>ora Cleonaei patulo caelantur hiatu. 
<lb n="35"/>at Stygius saeuis terrens latratibus umbras 
<lb n="36"/>ianitor, aeterno tum primum tractus ab antro, 
<lb n="37"/>uincla indignatur, metuitque Megaera catenas. 
<lb n="38"/>iuxta Thraces equi pestisque Erymanthia et altos 
<lb n="39"/>aeripedis ramos superantia cornua cerui. 
<lb n="40"/>nec leuior uinci Libycae telluris alumnus 
<lb n="41"/>matre super stratique genus deforme bimembres 
<lb n="42"/>Centauri frontemque minor nunc amnis Acarnan. 
<lb n="43"/>inter quae fulget sacratis ignibus Oete, 
<lb n="44"/>ingentemque animam rapiunt ad sidera flammae. </p>
<lb n="45"/><p>Postquam oculos uaria impleuit uirtutis imago, 
<lb n="46"/>mira dehinc cernit: surgentis mole profundi 
<lb n="47"/>inuectum terris subitum mare nullaque circa 
<lb n="48"/>litora et infuso stagnantis aequore campos. 
<lb n="49"/>nam qua caeruleis Nereus euoluitur antris 
<lb n="50"/>atque imo freta contorquet Neptunia fundo, 
<lb n="51"/>proruptum exundat pelagus, caecosque relaxans 
<lb n="52"/>Oceanus fontis torrentibus ingruit undis. 
<lb n="53"/>tum uada, ceu saeuo penitus permota tridenti, 
<lb n="54"/>luctantur terris tumefactum imponere pontum. 
<lb n="55"/>mox remeat gurges tractoque relabitur aestu, 
<lb n="56"/>ac ratis erepto campis deserta profundo, 
<lb n="57"/>et fusi transtris expectant aequora nautae. 
<lb n="58"/>Cymothoes ea regna uagae pelagique labores 
<lb n="59"/>Luna mouet, Luna, immissis per caerula bigis, 
<lb n="60"/>fertque refertque fretum, sequiturque reciproca Tethys. </p>
<lb n="61"/><p>Haec propere spectata duci; nam multa fatigant. 
<lb n="62"/>curarum prima exercet, subducere bello 
<lb n="63"/>consortem thalami paruumque sub ubere natum. 
<lb n="64"/>uirgineis iuuenem taedis primoque Hymenaeo 
<lb n="65"/>imbuerat coniunx memorique tenebat amore. <pb/> 
<lb n="66"/>at puer, obsessae generatus in ore Sagunti, 
<lb n="67"/>bissenos Lunae nondum compleuerat orbes. 
<lb n="68"/>quos ut seponi stetit et secernere ab armis, 
<lb n="69"/>adfatur ductor: <q>Spes o Carthaginis altae, 
<lb n="70"/>nate, nec Aeneadum leuior metus, amplior, oro, 
<lb n="71"/>sis patrio decore et factis tibi nomina condas, 
<lb n="72"/>qui<add>s</add> superes bellator auum; iamque aegra timoris 
<lb n="73"/>Roma tuos numerat lacrimandos matribus annos. 
<lb n="74"/>ni praesaga meos ludunt praecordia sensus, 
<lb n="75"/>ingens hic terris crescit labor: ora parentis 
<lb n="76"/>agnosco toruaque oculos sub fronte minacis 
<lb n="77"/>uagitumque grauem atque irarum elementa mearum. 
<lb n="78"/>si quis forte deum tantos inciderit actus 
<lb n="79"/>ut nostro abrumpat leto primordia rerum, 
<lb n="80"/>hoc pignus belli, coniunx, seruare labora. 
<lb n="81"/>cumque datum fari, duc per cunabula nostra: 
<lb n="82"/>tangat Elissaeas palmis puerilibus aras 
<lb n="83"/>et cineri iuret patrio Laurentia bella. 
<lb n="84"/>inde ubi flore nouo pubescet firmior aetas, 
<lb n="85"/>emicet in Martem et calcato foedere uictor 
<lb n="86"/>in Capitolina tumulum mihi uindicet arce. 
<lb n="87"/>tu uero, tanti felix quam gloria partus 
<lb n="88"/>expectat, ueneranda fide, discede periclis 
<lb n="89"/>incerti Martis durosque relinque labores. 
<lb n="90"/>nos clausae niuibus rupes suppostaque caelo 
<lb n="91"/>saxa manent, nos Alcidae mirante nouerca 
<lb n="92"/>sudatus labor et, bellis labor acrior, Alpes. 
<lb n="93"/>quod si promissum uertat Fortuna fauorem 
<lb n="94"/>laeuaque sit coeptis, te longa stare senecta 
<lb n="95"/>aeuumque extendisse uelim; tua iustior aetas, 
<lb n="96"/>ultra me improperae ducant cui fila sorores.</q> </p>
<lb n="97"/><p>Sic ille. at contra Cirrhaei sanguis Imilce 
<lb n="98"/>Castalii, quae materno de nomine dicta 
<lb n="99"/>(Castulo Phoebei seruat cognomina uatis) 
<lb n="100"/>aeque ex sacrata repetebat stirpe parentes. 
<lb n="101"/>tempore quo Bacchus populos domitabat Hiberos 
<lb n="102"/>concutiens thyrso atque armata Maenade Calpen, 
<lb n="103"/>lasciuo genitus Satyro nymphaque Myrice 
<lb n="104"/>Milichus indigenis late regnarat in oris 
<lb n="105"/>cornigeram attollens genitoris imagine frontem. 
<lb n="106"/>hinc patriam clarumque genus referebat Imilce, 
<lb n="107"/>barbarica paulum uitiato nomine lingua. 
<lb n="108"/>quae tunc sic lacrimis sensim manantibus infit: 
<lb n="109"/><q>Mene, oblite tua nostram pendere salute, 
<lb n="110"/>abnuis inceptis comitem? sic foedera nota 
<lb n="111"/>primitiaeque tori, gelidos ut scandere tecum 
<lb n="112"/>deficiam montis coniunx tua? crede uigori 
<lb n="113"/>femineo. castum haud superat labor ullus amorem. 
<lb n="114"/>sin solo aspicimur sexu, fixumque relinqui, 
<lb n="115"/>cedo equidem nec fata moror; deus annuat, oro: 
<lb n="116"/>i felix, i numinibus uotisque secundis 
<lb n="117"/>atque acies inter flagrantiaque arma relictae 
<lb n="118"/>coniugis et nati curam seruare memento. 
<lb n="119"/>quippe nec Ausonios tantum nec tela nec ignes 
<lb n="120"/>quantum te metuo: ruis ipsos acer in enses 
<lb n="121"/>obiectasque caput telis, nec <add>te</add> ulla secundo 
<lb n="122"/>euentu satiat uirtus, tibi gloria soli 
<lb n="123"/>fine caret, credisque uiris ignobile letum 
<lb n="124"/>belligeris in pace mori. tremor implicat artus, 
<lb n="125"/>nec quemquam horresco, qui se tibi conferet unus. 
<lb n="126"/>sed tu, bellorum genitor, miserere nefasque 
<lb n="127"/>auerte et serua caput inuiolabile Teucris.</q> </p>
<lb n="128"/><p>Iamque adeo <add>e</add>gressi steterant in litore primo, 
<lb n="129"/>et promota ratis, pendentibus arbore nautis, 
<lb n="130"/>aptabat sensim pulsanti carbasa uento, 
<lb n="131"/>cum lenire metus properans aegramque leuare 
<lb n="132"/>attonitis mentem curis sic Hannibal orsus: 
<lb n="133"/><q>Ominibus parce et lacrimis, fidissima coniunx. <pb/> 
<lb n="134"/>et pace et bello cunctis stat terminus aeui, 
<lb n="135"/>extremumque diem primus tulit; ire per ora 
<lb n="136"/>nomen in aeternum pa<add>u</add>cis mens ignea donat, 
<lb n="137"/>quos pater aetheriis caelestum destinat oris. 
<lb n="138"/>an Romana iuga et famulas Carthaginis arces 
<lb n="139"/>perpetiar? stimulant manes noctisque per umbras 
<lb n="140"/>increpitans genitor, stant arae atque horrida sacra 
<lb n="141"/>ante oculos, breuitasque uetat mutabilis horae 
<lb n="142"/>prolatare diem. sedeamne, ut nouerit una 
<lb n="143"/>me tantum Carthago, et, qui sim, nesciat omnis 
<lb n="144"/>gens hominum, letique metu decora alta relinquam? 
<lb n="145"/>quantum etenim distant a morte silentia uitae? 
<lb n="146"/>nec tamen incautos laudum exhorresce furores. 
<lb n="147"/>et nobis est lucis honos, gaudetque senecta 
<lb n="148"/>gloria, cum longo titulis celebratur in aeuo. 
<lb n="149"/>te quoque magna manent suscepti praemia belli. 
<lb n="150"/>dent modo se superi, Thybris tibi seruiet omnis 
<lb n="151"/>Iliacaeque nurus et diues Dardanus auri.</q> 
<lb n="152"/>dumque ea permixtis inter se fletibus orant, 
<lb n="153"/>confisus pelago celsa de puppe magister 
<lb n="154"/>cunctantem ciet. abripitur diuulsa marito. 
<lb n="155"/>haerent intenti uultus et litora seruant, 
<lb n="156"/>donec, iter liquidum uolucri rapiente carina, 
<lb n="157"/>consumpsit uisus pontus tellusque recessit. </p>
<lb n="158"/><p>At Poenus belli curis auertere amorem 
<lb n="159"/>apparat et repetit properato moenia gressu. 
<lb n="160"/>quae dum perlustrat crebroque obit omnia uisu, 
<lb n="161"/>tandem sollicito cessit uis dura labori, 
<lb n="162"/>belligeramque datur somno componere mentem. </p>
<lb n="163"/><p>Tum pater omnipotens, gentem exercere periclis 
<lb n="164"/>Dardaniam et fama saeuorum tollere ad astra 
<lb n="165"/>bellorum meditans priscosque referre labores, 
<lb n="166"/>praecipitat consulta uiri segnemque quietem 
<lb n="167"/>terret et immissa rumpit formidine somnos. 
<lb n="168"/>iamque per umentem noctis Cyllenius umbram 
<lb n="169"/>aligero lapsu portabat iussa parentis. 
<lb n="170"/>nec mora. mulcentem securo membra sopore 
<lb n="171"/>adgreditur iuuenem ac monitis incessit amaris: 
<lb n="172"/><q>Turpe duci totam somno consumere noctem, 
<lb n="173"/>o rector Libyae. uigili stant bella magistro. 
<lb n="174"/>iam maria effusas cernes turbare carinas 
<lb n="175"/>et Latiam toto pubem uolitare profundo, 
<lb n="176"/>dum lentus coepti terra cunctaris Hibera. 
<lb n="177"/>scilicet id satis est decoris memorandaque uirtus, 
<lb n="178"/>quod tanto cecidit molimine Graia Saguntos? 
<lb n="179"/>en age, si quid inest animo par fortibus ausis, 
<lb n="180"/>fer gressus agiles mecum et comitare uocantem 
<lb n="181"/>(respexisse ueto: monet hoc pater ille deorum): 
<lb n="182"/>uictorem ante altae statuam te moenia Romae.</q> </p>
<lb n="183"/><p>Iamque uidebatur dextram iniectare graduque 
<lb n="184"/>laetantem trahere in Saturnia regna citato, 
<lb n="185"/>cum subitus circa fragor et uibrata per auras 
<lb n="186"/>exterrent saeuis a tergo sibila linguis, 
<lb n="187"/>ingentique metu diuum praecepta pauenti 
<lb n="188"/>effluxere uiro, et turbatus lumina flectit. 
<lb n="189"/>ecce iugis rapiens siluas ac robora uasto 
<lb n="190"/>contorta amplexu tractasque per inuia rupes 
<lb n="191"/>ater letifero stridebat turbine serpens. 
<lb n="192"/>quantus non aequas perlustrat flexibus Arctos 
<lb n="193"/>et geminum lapsu sidus circumligat Anguis, 
<lb n="194"/>immani tantus fauces diducit hiatu 
<lb n="195"/>attollensque caput nimbosis montibus aequat. 
<lb n="196"/>congeminat sonitus rupti uiolentia caeli 
<lb n="197"/>imbriferamque hiemem permixta grandine torquet. 
<lb n="198"/>hoc trepidus monstro (neque enim sopor ille nec altae 
<lb n="199"/>uis aderat noctis, uirgaque fugante tenebras 
<lb n="200"/>miscuerat lucem somno deus) ardua quae sit, <pb/> 
<lb n="201"/>scitatur, pestis terrasque urgentia membra 
<lb n="202"/>quo ferat et quosnam populos deposcat hiatu. 
<lb n="203"/>cui gelidis almae Cyllenes editus antris: 
<lb n="204"/><q>Bella uides optata tibi. te maxima bella, 
<lb n="205"/>te strages nemorum, te moto turbida caelo 
<lb n="206"/>tempestas caedesque uirum magnaeque ruinae 
<lb n="207"/>Idaei generis lacrimosaque fata secuntur. 
<lb n="208"/>quantus per campos populatis montibus actas 
<lb n="209"/>contorquet siluas squalenti tergore serpens 
<lb n="210"/>et late umectat terras spumante ueneno, 
<lb n="211"/>tantus perdomitis decurrens Alpibus atro 
<lb n="212"/>inuolues bello Italiam tantoque fragore 
<lb n="213"/>eruta conuulsis prosternes oppida muris.</q> </p>
<lb n="214"/><p>His aegrum stimulis liquere deusque soporque. 
<lb n="215"/>it membris gelidus sudor, laetoque pauore 
<lb n="216"/>promissa euoluit somni noctemque retractat. 
<lb n="217"/>iamque deum regi Martique sub omine fausto 
<lb n="218"/>instauratus honos, niueoque ante omnia tauro 
<lb n="219"/>placatus meritis monitor Cyllenius aris. 
<lb n="220"/>extemplo edicit conuellere signa, repensque 
<lb n="221"/>castra quatit clamor permixtis dissona linguis. </p>
<lb n="222"/><p>Prodite, Calliope, famae, quos horrida coepta 
<lb n="223"/>excierint populos tulerintque in regna Latini, 
<lb n="224"/>et quas indomitis urbes armarit Hiberis 
<lb n="225"/>quasque Paraetonio glomerarit litore turmas 
<lb n="226"/>ausa sibi Libye rerum deposcere frenos 
<lb n="227"/>et terris mutare iugum. &dagger;non ulla nec umquam 
<lb n="228"/>saeuior it trucibus tempestas acta procellis, 
<lb n="229"/>&dagger;nec bellum ruptis tam dirum mille carinis 
<lb n="230"/>acrius infremuit trepidumque exterruit orbem. </p>
<lb n="231"/><p>Princeps signa tulit Tyria Carthagine pubes, 
<lb n="232"/>membra leuis celsique decus fraudata superbum 
<lb n="233"/>corporis, at docilis fallendi et nectere tectos 
<lb n="234"/>numquam tarda dolos. rudis his tum parma, breuique 
<lb n="235"/>bellabant ense; at uestigia nuda, sinusque 
<lb n="236"/>cingere inadsuetum, et rubrae uelamine uestis 
<lb n="237"/>ars erat in pugna fusum occuluisse cruorem. 
<lb n="238"/>his rector fulgens ostro super altior omnis 
<lb n="239"/>germanus nitet Hannibalis gratoque tumultu 
<lb n="240"/>Mago quatit currus et fratrem spirat in armis. </p>
<lb n="241"/><p>Proxima Sidoniis Vtica est effusa maniplis, 
<lb n="242"/>prisca situ ueterisque ante arces condita Byrsae. 
<lb n="243"/>tunc, quae Sicanio praecinxit litora muro 
<lb n="244"/>in clipei speciem curuatis turribus, Aspis. 
<lb n="245"/>sed dux in sese conuerterat ora Sychaeus, 
<lb n="246"/>Hasdrubalis proles, cui uano corda tumore 
<lb n="247"/>maternum implebat genus, et resonare superbo 
<lb n="248"/>Hannibal haud umquam cessabat auunculus ore. </p>
<lb n="249"/><p>Adfuit undosa cretus Berenicide miles, 
<lb n="250"/>nec, tereti dextras in pugnam armata dolone, 
<lb n="251"/>destituit Barce sitientibus arida uenis. 
<lb n="252"/>nec non Cyrene Pelopei stirpe nepotis 
<lb n="253"/>Battiadas prauos fidei stimulauit in arma. 
<lb n="254"/>quos trahit, antiquo laudatus Hamilcare quondam, 
<lb n="255"/>consilio uiridis, sed belli serus, Ilertes. </p>
<lb n="256"/><p>Sabratha tum Tyrium uulgus Sarranaque Leptis 
<lb n="257"/>Oeaque Trinacrios Afris permixta colonos 
<lb n="258"/>et Tingim rapido mittebat ab aequore Lixus. 
<lb n="259"/>tum Vaga et antiquis dilectus regibus Hippo, 
<lb n="260"/>quaeque procul cauit non aequos Ruspina fluctus, 
<lb n="261"/>et Zama et uberior Rutulo nunc sanguine Thapsus. <pb/> 
<lb n="262"/>ducit tot populos, ingens et corpore et armis, 
<lb n="263"/>Herculeam factis seruans ac nomine famam, 
<lb n="264"/>Antaeus celsumque caput super agmina tollit. </p>
<lb n="265"/><p>Venere Aethiopes, gens haud incognita Nilo, 
<lb n="266"/>qui magneta secant: solis honor ille, metallo 
<lb n="267"/>intactum chalybem uicino ducere saxo. 
<lb n="268"/>his simul immitem testantes corpore solem 
<lb n="269"/>exusti uenere Nubae. non aerea cassis 
<lb n="270"/>nec lorica riget ferro, non tenditur arcus: 
<lb n="271"/>tempora multiplici mos est defendere lino 
<lb n="272"/>et lino munire latus scelerataque sucis 
<lb n="273"/>spicula derigere et ferrum infamare ueneno. 
<lb n="274"/>tum primum castris Phoenicum tendere ritu 
<lb n="275"/>Cinyphii didicere Macae. squalentia barba 
<lb n="276"/>ora uiris, umerosque tegunt uelamine capri 
<lb n="277"/>saetigero; panda manus est armata cateia. 
<lb n="278"/>uersicolor contra caetra et falcatus ab arte 
<lb n="279"/>ensis Adyrmachidis ac laeuo tegmina crure. 
<lb n="280"/>sed mensis asper populus uictuque maligno: 
<lb n="281"/>nam calida tristes epulae torrentur harena. 
<lb n="282"/>quin et Massyli fulgentia signa tulere, 
<lb n="283"/>Hesperidum ueniens lucis domus ultima terrae. 
<lb n="284"/>praefuit intortos demissus uertice crinis 
<lb n="285"/>Bocchus atrox, qui sacratas in litore siluas 
<lb n="286"/>atque inter frondes reuirescere uiderat aurum. </p>
<lb n="287"/><p>Vos quoque desertis in castra mapalibus itis, 
<lb n="288"/>misceri gregibus Gaetulia sueta ferarum 
<lb n="289"/>indomitisque loqui et sedare leonibus iras. 
<lb n="290"/>nulla domus: plaustris habitant; migrare per arua 
<lb n="291"/>mos atque errantes circumuectare penates. 
<lb n="292"/>hinc mille alipedes turmae (uelocior Euris 
<lb n="293"/>et doctus uirgae sonipes) in castra ruebant: 
<lb n="294"/>ceu, pernix cum densa uagis latratibus implet 
<lb n="295"/>uenator dumeta Lacon, aut exigit Vmber 
<lb n="296"/>nare sagax e calle feras, perterrita late 
<lb n="297"/>agmina praecipitant uolucres formidine cerui. 
<lb n="298"/>hos agit haud laeto uultu nec fronte serena 
<lb n="299"/>Asbytes nuper caesae germanus Acherras. </p>
<lb n="300"/><p>Marmaridae, medicum uulgus, strepuere cateruis, 
<lb n="301"/>ad quorum cantus serpens oblita ueneni, 
<lb n="302"/>ad quorum tactum mites iacuere cerastae. 
<lb n="303"/>tum, chalybis pauper, Baniurae cruda iuuentus, 
<lb n="304"/>contenti parca durasse hastilia flamma, 
<lb n="305"/>miscebant auidi trucibus fera murmura linguis. 
<lb n="306"/>necnon Autololes, leuibus gens ignea plantis, 
<lb n="307"/>cui sonipes cursu, cui cesserit incitus amnis, 
<lb n="308"/>tanta fuga est: certant pennae, campumque uolatu 
<lb n="309"/>cum rapuere, pedum frustra uestigia quaeras. 
<lb n="310"/>spectati castris, quos suco nobilis arbor 
<lb n="311"/>et dulci pascit lotos nimis hospita baca, 
<lb n="312"/>quique atro rabidas efferuescente ueneno 
<lb n="313"/>dipsadas immensis horrent Garamantes harenis. 
<lb n="314"/>fama docet, caesae rapuit cum Gorgonis ora 
<lb n="315"/>Perseus, in Libyam dirum fluxisse cruorem: 
<lb n="316"/>inde Medusaeis terram exundasse chelydris. 
<lb n="317"/>milibus his ductor spectatus Marte Choaspes, 
<lb n="318"/>Neritia Meni<add>n</add>ge satus, cui tragula semper 
<lb n="319"/>fulmineam armabat, celebratum missile, dextram. 
<lb n="320"/>huc coit aequoreus Nasamon, inuadere fluctu 
<lb n="321"/>audax naufragia et praedas auellere ponto, 
<lb n="322"/>huc, qui stagna colunt Tritonidos alta paludis, 
<lb n="323"/>qua uirgo, ut fama est, bellatrix edita lympha <pb/> 
<lb n="324"/>inuento primam Libyen perfudit oliuo. </p>
<lb n="325"/><p>Necnon totus adest Vesper populique reposti. 
<lb n="326"/>Cantaber ante omnis, hiemisque aestusque famisque 
<lb n="327"/>inuictus palmamque ex omni ferre labore. 
<lb n="328"/>mirus amor populo, cum pigra incanuit aetas, 
<lb n="329"/>imbelles iam dudum annos praeuertere saxo 
<lb n="330"/>nec uitam sine Marte pati. quippe omnis in armis 
<lb n="331"/>lucis causa sita, et damnatum uiuere paci. </p>
<lb n="332"/><p>Venit et Aurorae lacrimis perfusus, in orbem 
<lb n="333"/>diuersum patrias fugit cum deuius oras, 
<lb n="334"/>armiger Eoi non felix Memnonis Astyr. 
<lb n="335"/>his paruus sonipes nec Marti natus, at idem 
<lb n="336"/>aut inconcusso glomerat uestigia dorso, 
<lb n="337"/>aut molli pacata celer rapit esseda collo. 
<lb n="338"/>Cydnus agit, iuga Pyrenes uenatibus acer 
<lb n="339"/>metiri iaculoue extendere proelia Mauro. </p>
<lb n="340"/><p>Venere et Celtae sociati nomen Hiberis. 
<lb n="341"/>his pugna cecidisse decus, corpusque cremari 
<lb n="342"/>tale nefas: caelo credunt superisque referri, 
<lb n="343"/>impastus carpat si membra iacentia uultur. </p>
<lb n="344"/><p>Fibrarum et pennae diuinarumque sagacem 
<lb n="345"/>flammarum misit diues Callaecia pubem, 
<lb n="346"/>barbara nunc patriis ululantem carmina linguis, 
<lb n="347"/>nunc pedis alterno percussa uerbere terra 
<lb n="348"/>ad numerum resonas gaudentem plaudere caetras. 
<lb n="349"/>haec requies ludusque uiris, ea sacra uoluptas. 
<lb n="350"/>cetera femineus peragit labor: addere sulco 
<lb n="351"/>semina et impresso tellurem uertere aratro 
<lb n="352"/>segne uiris. quicquid duro sine Marte gerundum, 
<lb n="353"/>Callaici coniunx obit inrequieta mariti. 
<lb n="354"/>hos Viriathus agit Lusitanumque remotis 
<lb n="355"/>extractum lustris, primo Viriathus in aeuo, 
<lb n="356"/>nomen Romanis factum mox nobile damnis. </p>
<lb n="357"/><p>Nec Cerretani, quondam Tirynthia castra, 
<lb n="358"/>aut Vasco insuetus galeae ferre arma morati, 
<lb n="359"/>non, quae Dardanios post uidit, Ilerda, furores, 
<lb n="360"/>nec qui Massageten monstrans feritate parentem 
<lb n="361"/>cornipedis fusa satiaris, Concane, uena. 
<lb n="362"/>iamque Ebusus Phoenissa mouet, mouet Arbacus arma 
<lb n="363"/>aclyde uel tenui pugnax instare ueruto, 
<lb n="364"/>iam cui Tlepolemus sator et cui Lindus origo, 
<lb n="365"/>funda bella ferens Baliaris et alite plumbo, 
<lb n="366"/>et quos nunc Grauios uiolato nomine Graium 
<lb n="367"/>Oeneae misere domus Aetolaque Tyde. 
<lb n="368"/>dat Carthago uiros, Teucro fundata uetusto, 
<lb n="369"/>Phocaicae dant Emporiae, dat Tarraco pubem 
<lb n="370"/>uitifera et Latio tantum cessura Lyaeo. 
<lb n="371"/>hos inter clara thoracis luce nitebat 
<lb n="372"/>Sedetana cohors, quam Sucro rigentibus undis 
<lb n="373"/>atque altrix celsa mittebat Saetabis arce, 
<lb n="374"/>Saetabis et telas Arabum spreuisse superba 
<lb n="375"/>et Pelusiaco filum componere lino. 
<lb n="376"/>Mandonius populis domitorque insignis equorum 
<lb n="377"/>imperitat Caeso, et socio stant castra labore. </p>
<lb n="378"/><p>At Vettonum alas Balarus probat aequore aperto, 
<lb n="379"/>hic adeo, cum uer placidum flatusque tepescit, 
<lb n="380"/>concubitus seruans tacitos grex perstat equarum 
<lb n="381"/>et Venerem occultam genitali concipit aura. 
<lb n="382"/>sed non multa dies generi, properatque senectus, 
<lb n="383"/>septimaque his stabulis longissima ducitur aestas. </p>
<lb n="384"/><p>At non Sarmaticos attollens Vxama muros 
<lb n="385"/>tam leuibus persultat equis: hinc uenit in arma 
<lb n="386"/>haud aeui fragilis sonipes crudoque uigore 
<lb n="387"/>asper frena pati aut iussis parere magistris. 
<lb n="388"/>Rhyndacus his ductor, telum sparus; ore ferarum <pb/> 
<lb n="389"/>et rictu horrificant galeas. uenatibus aeuum 
<lb n="390"/>transigitur, uel more patrum uis raptaque pascunt. </p>
<lb n="391"/><p>Fulget praecipuis Parnasia Castulo signis 
<lb n="392"/>et celebre Oceano atque alternis aestibus Hispal 
<lb n="393"/>ac Nebrissa dei Nysaeis conscia thyrsis, 
<lb n="394"/>quam Satyri coluere leues redimitaque sacra 
<lb n="395"/>nebride et arcano Maenas nocturna Lyaeo. 
<lb n="396"/>Arganthoniacos armat Carteia nepotes. 
<lb n="397"/>rex proauis fuit humani ditissimus aeui, 
<lb n="398"/>ter denos decies emensus belliger annos. 
<lb n="399"/>armat Tartessos stabulanti conscia Phoebo 
<lb n="400"/>et Munda Emathios Italis paritura labores. 
<lb n="401"/>nec decus auriferae cessauit Corduba terrae. 
<lb n="402"/>hos duxere uiros flauenti uertice Phorcys 
<lb n="403"/>spiciferisque grauis bellator Arauricus oris, 
<lb n="404"/>aequales aeui, genuit quos ubere ripa 
<lb n="405"/>Palladio Baetes umbratus cornua ramo. </p>
<lb n="406"/><p>Talia Sidonius per campos agmina ductor 
<lb n="407"/>puluere nigrantis raptat lustransque sub armis, 
<lb n="408"/>qua uisu comprendere erat, fulgentia signa 
<lb n="409"/>ibat ouans longaque umbram tellure trahebat. 
<lb n="410"/>non aliter, quotiens perlabitur aequora curru 
<lb n="411"/>extremamque petit, Phoebea cubilia, Tethyn 
<lb n="412"/>frenatis Neptunus equis, fluit omnis ab antris 
<lb n="413"/>Nereidum chorus et sueto certamine nandi 
<lb n="414"/>candida perspicuo conuertunt brachia ponto. </p>
<lb n="415"/><p>At Pyrenaei frondosa cacumina montis 
<lb n="416"/>turbata Poenus terrarum pace petebat. 
<lb n="417"/>Pyrene celsa nimbosi uerticis arce 
<lb n="418"/>diuisos Celtis late prospectat Hiberos 
<lb n="419"/>atque aeterna tenet magnis diuortia terris. 
<lb n="420"/>nomen Bebrycia duxere a uirgine colles, 
<lb n="421"/>hospitis Alcidae crimen, qui, sorte laborum 
<lb n="422"/>Geryonae peteret cum longa tricorporis arua, 
<lb n="423"/>possessus Baccho saeua Bebrycis in aula 
<lb n="424"/>lugendam formae sine uirginitate reliquit 
<lb n="425"/>Pyrenen, letique deus, si credere fas est, 
<lb n="426"/>causa fuit leti miserae deus. edidit aluo 
<lb n="427"/>namque ut serpentem patriasque exhorruit iras, 
<lb n="428"/>confestim dulcis liquit turbata penates. 
<lb n="429"/>tum noctem Alcidae solis plangebat in antris 
<lb n="430"/>et promissa uiri siluis narrabat opacis, 
<lb n="431"/>donec maerentem ingratos raptoris amores 
<lb n="432"/>tendentemque manus atque hospitis arma uocantem 
<lb n="433"/>diripuere ferae. laceros Tirynthius artus, 
<lb n="434"/>dum remeat uictor, lacrimis perfudit et amens 
<lb n="435"/>palluit inuento dilectae uirginis ore. 
<lb n="436"/>at uoce Herculea percussa cacumina montis 
<lb n="437"/>intremuere iugis: maesto clamore ciebat 
<lb n="438"/>Pyrenen, scopulique omnes ac lustra ferarum 
<lb n="439"/>Pyrenen resonant. tumulo tum membra reponit 
<lb n="440"/>supremum inlacrimans, nec honos intercidit aeuo, 
<lb n="441"/>defletumque tenent montes per saecula nomen. </p>
<lb n="442"/><p>Iamque per et collis et densos abiete lucos 
<lb n="443"/>Bebryciae Poenus fines transcenderat aulae. 
<lb n="444"/>inde ferox quaesitum armis per inhospita rura 
<lb n="445"/>Volcarum populatur iter tumidique minaces 
<lb n="446"/>accedit Rhodani festino milite ripas. 
<lb n="447"/>aggeribus caput Alpinis et rupe niuali 
<lb n="448"/>proserit in Celtas ingentemque extrahit amnem 
<lb n="449"/>spumanti Rhodanus proscindens gurgite campos 
<lb n="450"/>ac propere in pontem lato ruit incitus alueo. 
<lb n="451"/>auget opes stanti similis tacitoque liquore 
<lb n="452"/>mixtus Arar, quem gurgitibus complexus anhelis 
<lb n="453"/>cunctantem immergit pelago raptumque per arua 
<lb n="454"/>ferre uetat patrium uicina ad litora nomen. <pb/> 
<lb n="455"/>inuadunt alacres inimicum pontibus amnem: 
<lb n="456"/>nunc celso capite et ceruicibus arma tuentur, 
<lb n="457"/>nunc ualidis gurges certatim frangitur ulnis. 
<lb n="458"/>fluminea sonipes religatus ducitur alno, 
<lb n="459"/>belua nec retinet tardante Libyssa timore. 
<lb n="460"/>nam trabibus uada et iniecta tellure repertum 
<lb n="461"/>conexas operire trabes ac ducere in altum 
<lb n="462"/>paulatim ripae resolutis aggere uinclis. 
<lb n="463"/>at gregis inlapsu fremebundo territus atras 
<lb n="464"/>expauit moles Rhodanus stagnisque refusis 
<lb n="465"/>torsit harenoso minitantia murmura fundo. </p>
<lb n="466"/><p>Iamque Tricastinis incedit finibus agmen, 
<lb n="467"/>iam facilis campos, iam rura Vocontia carpit. 
<lb n="468"/>turbidus hic truncis saxisque Druentia laetum 
<lb n="469"/>ductoris uastauit iter. namque Alpibus ortus 
<lb n="470"/>auulsas ornos et adesi fragmina montis 
<lb n="471"/>cum sonitu uoluens fertur latrantibus undis 
<lb n="472"/>ac uada translato mutat fallacia cursu, 
<lb n="473"/>non pediti fidus, patulis non puppibus aequus. 
<lb n="474"/>et tunc imbre recens fuso correpta sub armis 
<lb n="475"/>corpora multa uirum spumanti uertice torquens 
<lb n="476"/>immersit fundo laceris deformia membris. </p>
<lb n="477"/><p>Sed iam praeteritos ultra meminisse labores 
<lb n="478"/>conspectae propius dempsere pauentibus Alpes. 
<lb n="479"/>cuncta gelu canaque aeternum grandine tecta 
<lb n="480"/>aequaeuam glaciem cohibent: riget ardua montis 
<lb n="481"/>aetherii facies surgentique obuia Phoebo 
<lb n="482"/>duratas nescit flammis mollire pruinas. 
<lb n="483"/>quantum Tartareus regni pallentis hiatus 
<lb n="484"/>ad manis imos atque atrae stagna paludis 
<lb n="485"/>a supera tellure patet, tam longa per auras 
<lb n="486"/>erigitur tellus et caelum intercipit umbra. 
<lb n="487"/>nullum uer usquam nullique aestatis honores. 
<lb n="488"/>sola iugis habitat diris sedesque tuetur 
<lb n="489"/>perpetuas deformis hiemps; illa undique nubes 
<lb n="490"/>huc atras agit et mixtos cum grandine nimbos. 
<lb n="491"/>iam cuncti flatus uentique furentia regna 
<lb n="492"/>Alpina posuere domo. caligat in altis 
<lb n="493"/>obtutus saxis, abeuntque in nubila montes. 
<lb n="494"/>mixtus Athos Tauro Rhodopeque adiuncta Mimanti 
<lb n="495"/>Ossaque cum Pelio cumque Haemo cesserit Othrys. 
<lb n="496"/>primus inexpertas adiit Tirynthius arces. 
<lb n="497"/>scindentem nubes frangentemque ardua montis 
<lb n="498"/>spectarunt superi longisque ab origine saeclis 
<lb n="499"/>intemerata gradu magna ui saxa domantem. </p>
<lb n="500"/><p>At miles dubio tardat uestigia gressu, 
<lb n="501"/>impia ceu sacros in finis arma per orbem, 
<lb n="502"/>Natura prohibente, ferant diuisque repugnent. 
<lb n="503"/>contra quae ductor&mdash;non Alpibus ille nec ullo 
<lb n="504"/>turbatus terrore loci, sed languida maestis 
<lb n="505"/>corda uirum fouet hortando reuocatque uigorem: 
<lb n="506"/><q>Non pudet obsequio superum fessosque secundis, 
<lb n="507"/>post belli decus atque acies, dare terga niuosis 
<lb n="508"/>montibus et segnes summittere rupibus arma? 
<lb n="509"/>nunc, o nunc, socii, dominantis moenia Romae 
<lb n="510"/>credite uos summumque Iouis conscendere culmen. 
<lb n="511"/>hic labor Ausoniam et dabit hic in uincula Thybrim.</q> 
<lb n="512"/>nec mora. commotum promissis ditibus agmen 
<lb n="513"/>erigit in collem et uestigia linquere nota 
<lb n="514"/>Herculis edicit magni crudisque locorum 
<lb n="515"/>ferre pedem ac proprio turmas euadere calle. 
<lb n="516"/>rumpit inaccessos aditus atque ardua primus 
<lb n="517"/>exuperat summaque uocat de rupe cohortes. 
<lb n="518"/>tum, qua durati concreto frigore collis 
<lb n="519"/>lubrica frustratur canenti semita cliuo, 
<lb n="520"/>luctantem ferro glaciem cremat: haurit hiatu 
<lb n="521"/>nix resoluta uiros altoque e culmine praeceps 
<lb n="522"/>umenti turmas operit delapsa ruina. <pb/> 
<lb n="523"/>interdum aduerso glomeratas turbine Corus 
<lb n="524"/>in media ora niues fuscis agit horridus alis, 
<lb n="525"/>aut rursum immani stridens auulsa procella 
<lb n="526"/>nudatis rapit arma uiris uoluensque per orbem 
<lb n="527"/>contorto rotat in nubes sublimia flatu. 
<lb n="528"/>quoque magis subiere iugo atque euadere nisi 
<lb n="529"/>erexere gradum, crescit labor. ardua supra 
<lb n="530"/>sese aperit fessis et nascitur altera moles, 
<lb n="531"/>unde nec edomitos exudatosque labores 
<lb n="532"/>respexisse libet: tanta formidine plana 
<lb n="533"/>exterrent repetita oculis, atque una pruinae 
<lb n="534"/>canentis, quocumque datur permittere uisus, 
<lb n="535"/>ingeritur facies. medio sic nauita ponto, 
<lb n="536"/>cum dulcis liquit terras et inania nullos 
<lb n="537"/>inueniunt uentos securo carbasa malo, 
<lb n="538"/>immensas prospectat aquas ac uicta profundis 
<lb n="539"/>aequoribus fessus renouat sua lumina caelo. </p>
<lb n="540"/><p>Iamque super clades atque importuna locorum 
<lb n="541"/>inluuie rigidaeque comae squalore perenni 
<lb n="542"/>horrida semiferi promunt e rupibus ora, 
<lb n="543"/>atque effusa cauis exesi pumicis antris 
<lb n="544"/>Alpina inuadit manus adsuetoque uigore 
<lb n="545"/>per dumos notasque niues atque inuia pernix 
<lb n="546"/>clausum montiuagis infestat cursibus hostem. 
<lb n="547"/>mutatur iam forma locis. hic sanguine multo 
<lb n="548"/>infectae rubuere niues, hic nescia uinci 
<lb n="549"/>paulatim glacies cedit tepefacta cruore, 
<lb n="550"/>dumque premit sonipes duro uestigia cornu, 
<lb n="551"/>ungula perfossis haesit compressa pruinis. 
<lb n="552"/>nec pestis lapsus simplex: abscisa relincunt 
<lb n="553"/>membra gelu, fractosque asper rigor amputat artus. 
<lb n="554"/>bis senos soles, totidem per uulnera saeuas 
<lb n="555"/>emensi noctes optato uertice sidunt 
<lb n="556"/>castraque praeruptis suspendunt ardua saxis. </p>
<lb n="557"/><p>At Venus, ancipiti mentem labefacta timore, 
<lb n="558"/>adfatur genitorem et rumpit maesta querelas: 
<lb n="559"/><q>Quis poenae modus aut pereundi terminus, oro, 
<lb n="560"/>Aeneadis erit, et quando terrasque fretumque 
<lb n="561"/>emensis sedisse dabis? cur pellere nostros 
<lb n="562"/>a te concessa Poenus parat urbe nepotes? 
<lb n="563"/>Alpibus imposuit Libyam finemque minatur 
<lb n="564"/>imperio. casus metuit iam Roma Sagunti. 
<lb n="565"/>quo Troiae extremos cineres sacramque ruinam 
<lb n="566"/>Assaracique larem et Vestae secreta feramus? 
<lb n="567"/>da sedem, genitor, tutisque iacere. parumne est 
<lb n="568"/>exilia errantis totum quaesisse per orbem? 
<lb n="569"/>anne iterum capta repetentur Pergama Roma?</q> </p>
<lb n="570"/><p>His Venus, et contra genitor sic deinde profatur: 
<lb n="571"/><q>Pelle metus, neu te Tyriae conamina gentis 
<lb n="572"/>turbarint, Cytherea: tenet longumque tenebit 
<lb n="573"/>Tarpeias arces sanguis tuus. hac ego Martis 
<lb n="574"/>mole uiros spectare paro atque expendere bello. 
<lb n="575"/>gens ferri patiens ac laeta domare labores 
<lb n="576"/>paulatim antiquo patrum desuescit honori, 
<lb n="577"/>atque ille, haud umquam parcus pro laude cruoris 
<lb n="578"/>et semper famae sitiens, obscura sedendo 
<lb n="579"/>tempora agit mutum uoluens inglorius aeuum 
<lb n="580"/>sanguine de nostro populus, blandoque ueneno 
<lb n="581"/>desidiae uirtus paulatim euicta senescit. 
<lb n="582"/>magnae molis opus multoque labore parandum, 
<lb n="583"/>tot populos inter soli sibi poscere regna. 
<lb n="584"/>iamque tibi ueniet tempus quo maxima rerum 
<lb n="585"/>nobilior sit Roma malis. hinc nomina nostro 
<lb n="586"/>non indigna polo referet labor, hinc tibi Paulus, 
<lb n="587"/>hinc Fabius gratusque mihi Marcellus opimis. 
<lb n="588"/>hi tantum parient Latio per uulnera regnum 
<lb n="589"/>quod luxu et multum mutata mente nepotes 
<lb n="590"/>non tamen euertisse queant. iamque ipse creatus <pb/> 
<lb n="591"/>qui Poenum reuocet patriae Latioque repulsum 
<lb n="592"/>ante suae muros Carthaginis exuat armis. 
<lb n="593"/>hinc, Cytherea, tuis longo regnabitur aeuo. 
<lb n="594"/>exin se Curibus uirtus caelestis ad astra 
<lb n="595"/>efferet, et sacris augebit nomen Iulis 
<lb n="596"/>bellatrix gens bacifero nutrita Sabino. 
<lb n="597"/>hinc pater ignotam donabit uincere Thylen 
<lb n="598"/>inque Caledonios primus trahet agmina lucos, 
<lb n="599"/>compescet ripis Rhenum, reget impiger Afros 
<lb n="600"/>palmiferamque senex bello domitabit Idymen. 
<lb n="601"/>nec Stygis ille lacus uiduataque lumine regna, 
<lb n="602"/>sed superum sedem nostrosque tenebit honores. 
<lb n="603"/>tum iuuenis magno praecellens robore mentis 
<lb n="604"/>excipiet patriam molem celsusque feretur 
<lb n="605"/>aequatum imperio tollens caput. hic fera gentis 
<lb n="606"/>bella Palaestinae primo delebit in aeuo. 
<lb n="607"/>at tu transcendes, Germanice, facta tuorum, 
<lb n="608"/>iam puer auricomo praeformidate Batauo. 
<lb n="609"/>nec te terruerint Tarpei culminis ignes: 
<lb n="610"/>sacrilegas inter flammas seruabere terris. 
<lb n="611"/>nam te longa manent nostri consortia mundi. 
<lb n="612"/>huic laxos arcus olim Gangetica pubes 
<lb n="613"/>summittet, uacuasque ostendent Bactra pharetras. 
<lb n="614"/>hic et ab Arctoo currus aget axe per urbem, 
<lb n="615"/>ducet et Eoos, Baccho cedente, triumphos. 
<lb n="616"/>idem indignantem tramittere Dardana signa 
<lb n="617"/>Sarmaticis uictor compescet sedibus Histrum. 
<lb n="618"/>quin et Romuleos superabit uoce nepotes 
<lb n="619"/>quis erit eloquio partum decus. huic sua Musae 
<lb n="620"/>sacra ferent, meliorque lyra, cui substitit Hebrus 
<lb n="621"/>et uenit Rhodope, Phoebo miranda loquetur. 
<lb n="622"/>ille etiam, qua prisca, uides, stat regia nobis, 
<lb n="623"/>aurea Tarpeia ponet Capitolia rupe 
<lb n="624"/>et iunget nostro templorum culmina caelo. 
<lb n="625"/>tunc, o nate deum diuosque dature, beatas 
<lb n="626"/>imperio terras patrio rege. tarda senectam 
<lb n="627"/>hospitia excipient caeli, solioque Quirinus 
<lb n="628"/>concedet, mediumque parens fraterque locabunt: 
<lb n="629"/>siderei iuxta radiabunt tempora nati.</q> </p>
<lb n="630"/><p>Dum pandit seriem uenturi Iuppiter aeui, 
<lb n="631"/>ductor Agenoreus tumulis delatus iniquis 
<lb n="632"/>lapsantem dubio deuexa per inuia nisu 
<lb n="633"/>firmabat gressum atque umentia saxa premebat. 
<lb n="634"/>non acies hostisue tenet, sed prona minaci 
<lb n="635"/>praerupto turbant et cautibus obuia rupes. 
<lb n="636"/>stant clausi maerentque moras et dura uiarum. 
<lb n="637"/>nec refouere datur torpentia membra quiete: 
<lb n="638"/>noctem operi iungunt et robora ferre coactis 
<lb n="639"/>approperant umeris ac raptas collibus ornos. 
<lb n="640"/>iamque ubi nudarunt silua densissima montis, 
<lb n="641"/>aggessere trabes, rapidisque accensus in orbem 
<lb n="642"/>excoquitur flammis scopulus: mox proruta ferro 
<lb n="643"/>dat gemitum putris resoluto pondere moles 
<lb n="644"/>atque aperit fessis antiqui regna Latini. 
<lb n="645"/>his tandem ignotas transgressus casibus Alpes 
<lb n="646"/>Taurinis ductor statuit tentoria campis. </p>
<lb n="647"/><p>Interea uoces Iouis atque oracula portans 
<lb n="648"/>emensis aderat Garamantum laetus harenis 
<lb n="649"/>Bostar et ut uiso stimulabat corda Tonante: 
<lb n="650"/><q>Maxime Belide, patriis qui moenibus arces 
<lb n="651"/>seruitium dextra, Libycas penetrauimus aras. 
<lb n="652"/>nos tulit ad superos perfundens sidera Syrtis, <pb/> 
<lb n="653"/>nos paene aequoribus tellus uiolentior hausit. 
<lb n="654"/>ad finem caeli medio tenduntur ab orbe 
<lb n="655"/>squalentes campi. tumulum Natura negauit 
<lb n="656"/>immensis spatiis, nisi quem caua nubila torquens 
<lb n="657"/>construxit turbo impacta glomeratus harena, 
<lb n="658"/>uel si perfracto populatus carcere terras 
<lb n="659"/>Africus et pontum spargens super aera Corus 
<lb n="660"/>inuasere truces capientem proelia campum 
<lb n="661"/>inque uicem ingesto cumularunt puluere montis. 
<lb n="662"/>has obseruatis ualles enauimus astris. 
<lb n="663"/>namque dies confundit iter, peditemque profundo 
<lb n="664"/>errantem campo et semper media arua uidentem 
<lb n="665"/>Sidoniis Cynosura regit fidissima nautis. 
<lb n="666"/>uerum ubi defessi lucos nemorosaque regna 
<lb n="667"/>cornigeri Iouis et fulgentia templa subimus, 
<lb n="668"/>exceptos hospes tectis inducit Arisbas. 
<lb n="669"/>stat fano uicina, nouum et memorabile, lympha, 
<lb n="670"/>quae nascente die, quae deficiente tepescit 
<lb n="671"/>quae<add>que</add> riget, medius cum sol accendit Olympum, 
<lb n="672"/>atque eadem rursum nocturnis feruet in umbris. 
<lb n="673"/>tum loca plena deo, dites sine uomere glaebas 
<lb n="674"/>ostentat senior laetaque ita mente profatur: 
<lb n="675"/><q>Has umbras nemorum et conexa cacumina caelo 
<lb n="676"/>calcatosque Ioui lucos prece, Bostar, adora. 
<lb n="677"/>nam cui dona Iouis non diuulgata per orbem, 
<lb n="678"/>in gremio Thebes geminas sedisse columbas? 
<lb n="679"/>quarum Chaonias pennis quae contigit oras 
<lb n="680"/>implet fatidico <add>Do</add>donida murmure quercum. 
<lb n="681"/>at quae Carpathium super aequor uecta per auras 
<lb n="682"/>in Libyen niueis tranauit concolor alis 
<lb n="683"/>hanc sedem templo Cythereia condidit ales; 
<lb n="684"/>hic, ubi nunc aram lucosque uidetis opacos, 
<lb n="685"/>ductore electo gregis, admirabile dictu, 
<lb n="686"/>lanigeri capitis media inter cornua perstans, 
<lb n="687"/>Marmaricis ales populis responsa canebat. 
<lb n="688"/>mox subitum nemus atque annoso robore lucus 
<lb n="689"/>exiluit, qualesque premunt nunc sidera quercus 
<lb n="690"/>a prima uenere die: prisco inde pauore 
<lb n="691"/>arbor numen habet coliturque tepentibus aris.</q> 
<lb n="692"/>dumque ea miramur, subito stridore tremendum 
<lb n="693"/>impulsae patuere fores, maiorque repente 
<lb n="694"/>lux oculos ferit. ante aras stat ueste sacerdos 
<lb n="695"/>effulgens niuea, et populi concurrere certant. 
<lb n="696"/>inde ubi mandatas effudi pectore uoces, 
<lb n="697"/>ecce intrat subitus uatem deus. alta sonoro 
<lb n="698"/>conlisis trabibus uoluuntur murmura luco, 
<lb n="699"/>ac maior nota iam uox prorumpit in auras: 
<lb n="700"/><q>Tenditis in Latium belloque agitare paratis 
<lb n="701"/>Assaraci prolem, Libyes. coepta aspera cerno 
<lb n="702"/>Gradiuumque trucem currus iam scandere et atram 
<lb n="703"/>in latus Hesperium flammam expirare furentis 
<lb n="704"/>cornipedes multoque fluentia sanguine lora. 
<lb n="705"/>tu, qui pugnarum euentus extremaque fati 
<lb n="706"/>deposcis claroque ferox das uela labori, 
<lb n="707"/>inuade Aetoli ductoris Iapyga campum. 
<lb n="708"/>Sidonios augebis auos nullique relinques 
<lb n="709"/>altius Ausoniae penetrare in uiscera gentis, 
<lb n="710"/>donec uicta tibi trepidabunt Dardana regna. 
<lb n="711"/>nec ponet pubes umquam Saturnia curam 
<lb n="712"/>dum carpet superas in terris Hannibal auras.</q></q> </p>
<lb n="713"/><p>Talia portabat laetis oracula Bostar 
<lb n="714"/>impleratque uiros pugnae propioris amore. <pb/> 
</p></div1>

<div1 type="book" n="4">
<p> 
<lb n="1"/>Fama per Ausoniae turbatas spargitur urbes 
<lb n="2"/>nubiferos montes et saxa minantia caelo 
<lb n="3"/>accepisse iugum, Poenosque per inuia uectos, 
<lb n="4"/>aemulaque Herculei iactantem facta laboris 
<lb n="5"/>descendisse ducem. diros canit improba motus 
<lb n="6"/>et gliscit gressu uolucrique citatior Euro 
<lb n="7"/>terrificis quatit attonitas rumoribus arces. 
<lb n="8"/>adstruit auditis docilis per inania rerum 
<lb n="9"/>pascere rumorem uulgi pauor: itur in acris 
<lb n="10"/>bellorum raptim curas, subitusque per omnem 
<lb n="11"/>Ausoniam Mauors strepit et ciet arma uirosque. 
<lb n="12"/>pila nouant, ac detersa rubigine saeuus 
<lb n="13"/>induitur ferro splendor, niueumque repostae 
<lb n="14"/>instaurant galeae coni decus; hasta iuuatur 
<lb n="15"/>ammento, reuocantque noua fornace bipennis. 
<lb n="16"/>conseritur tegimen laterum impenetrabile, multas 
<lb n="17"/>passurus dextras atque inrita uulnera, thorax. 
<lb n="18"/>pars arcu inuigilant, domitat pars uerbere anhelum 
<lb n="19"/>cornipedem in gyros saxoque exasperat ensem. 
<lb n="20"/>nec uero muris, quibus est luctata uetustas, 
<lb n="21"/>ferre morantur opem; subuectant saxa cauasque 
<lb n="22"/>retractant turris, edit quas longior aetas. 
<lb n="23"/>hinc tela accipiunt arces, ac robora portis 
<lb n="24"/>et fidos certant obices accersere silua, 
<lb n="25"/>circumdant fossas. haud segnis cuncta magister 
<lb n="26"/>praecipitat timor, ac uastis trepidatur in agris. 
<lb n="27"/>deseruere larem: portant ceruicibus aegras 
<lb n="28"/>attoniti matres ducentisque ultima fila 
<lb n="29"/>grandaeuos rapuere senes, tum crine soluto 
<lb n="30"/>ante agitur coniunx, dextra laeuaque trahuntur 
<lb n="31"/>parui non aequo comitantes ordine nati. 
<lb n="32"/>sic uulgus, traduntque metus, nec poscitur auctor. 
<lb n="33"/>at patres, quamquam exterrent immania coepta 
<lb n="34"/>inque sinu bellum, atque Alpes et peruia saxa 
<lb n="35"/>decepere, tamen crudam contra aspera mentem 
<lb n="36"/>et magnos tollunt animos. iuuat ire periclis 
<lb n="37"/>ad decus et dextra memorandum condere nomen 
<lb n="38"/>quale dedit numquam rebus Fortuna secundis. </p>
<lb n="39"/><p>Sed Libyae ductor tuto fouet agmina uallo 
<lb n="40"/>fessa gradum multoque gelu torpentia neruos, 
<lb n="41"/>solandique genus, laetos ostentat ad urbem 
<lb n="42"/>per campos superesse uiam, Romamque sub ictu. 
<lb n="43"/>at non et rerum curas consultaque belli 
<lb n="44"/>stare probat solusque nequit perferre quietem. 
<lb n="45"/>armiferae quondam prisca inter tempora gentes 
<lb n="46"/>Ausonium inuasere latus sedesque beatas 
<lb n="47"/>et metui peperere manu. mox impia bella 
<lb n="48"/>Tarpeius pater et capti sensere Quirites. 
<lb n="49"/>hic dum sollicitat donis et inania corda 
<lb n="50"/>ac fluxam morum gentem fouet armaque iungit, 
<lb n="51"/>iam consul uolucri praeuectus litora classe 
<lb n="52"/>Scipio Phocaicis sese referebat ab oris, 
<lb n="53"/>ingentisque duces, pelagi terraeque laborem 
<lb n="54"/>diuersum emensos, propiora pericula uallo 
<lb n="55"/>iungebant, magnaeque aderant primordia cladis. 
<lb n="56"/>namque ut, conlatis admoto consule castris, 
<lb n="57"/>sustulerat Fortuna moras, signumque furoris 
<lb n="58"/>accensae uiso poscebant hoste cohortes: 
<lb n="59"/>&dagger;debellata procul, quaecumque uocantur Hiberis, <pb/> 
<lb n="60"/>ingenti Tyrius numerosa per agmina ductor 
<lb n="61"/>uoce sonat: non Pyrenen Rhodanumue ferocem 
<lb n="62"/>iussa aspernatos, Rutulam fumasse Saguntum, 
<lb n="63"/>raptum per Celtas iter, et, qua ponere gressum 
<lb n="64"/>Amphitryoniadae fuerit labor, isse sub armis 
<lb n="65"/>Poenorum turmas, equitemque per ardua uectum 
<lb n="66"/>insultasse iugo, et fremuisse hinnitibus Alpes. </p>
<lb n="67"/><p>Contra pulchra suos uocat ad discrimina consul: 
<lb n="68"/><q>Hostem, miles, habes fractum ambustumque niuosis 
<lb n="69"/>cautibus atque aegre torpentia membra trahentem. 
<lb n="70"/>en age, qui sacros montis rupesque profundas 
<lb n="71"/>transiluit, discat quanto stet celsius arce 
<lb n="72"/>Herculea uallum, et maius sit scandere collis 
<lb n="73"/>an uestros rupisse globos. det inania famae, 
<lb n="74"/>dum magna fuso pugna retroque ruenti, 
<lb n="75"/>qua uentum est, obstent Alpes. super ardua ductum 
<lb n="76"/>huc egere dei, Latios ut sanguine finis 
<lb n="77"/>imbueret, tellusque hostilis conderet ossa. 
<lb n="78"/>scire libet, noua nunc nobis atque altera bellum 
<lb n="79"/>Carthago, anne eadem mittat, quae mersa sub aequor 
<lb n="80"/>Aegatis inter uasto iacet obruta ponto.</q> </p>
<lb n="81"/><p>Haec ait atque agmen Ticini flectit ad undas. 
<lb n="82"/>caeruleas Ticinus aquas et stagna uadoso 
<lb n="83"/>perspicuus seruat turbari nescia fundo 
<lb n="84"/>ac nitidum uiridi lente trahit amne liquorem. 
<lb n="85"/>uix credas labi: ripis tam mitis opacis 
<lb n="86"/>argutos inter uolucrum certamine cantus 
<lb n="87"/>somniferam ducit lucenti gurgite lympham. </p>
<lb n="88"/><p>Iamque sub extremum noctis fugientibus umbris 
<lb n="89"/>lux aderat, Somnusque suas confecerat horas. 
<lb n="90"/>explorare locos consul collisque propinqui 
<lb n="91"/>ingenium, et campis quae sit natura, parabat. 
<lb n="92"/>par studium Poeno similesque in pectore curae. 
<lb n="93"/>ergo aderant rapidis equitum comitantibus alis. </p>
<lb n="94"/><p>Verum ubi commoto docuerunt puluere nubes 
<lb n="95"/>hostem ferre gradum, et propius propiusque sonoro 
<lb n="96"/>quadrupedum cornu tellus gemit, ac simul acer 
<lb n="97"/>uincentum lituos hinnitus saeuit equorum, 
<lb n="98"/><q>Arma, uiri, rapite arma, uiri,</q> dux instat uterque. 
<lb n="99"/>ambobus uelox uirtus geminusque cupido 
<lb n="100"/>laudis et ad pugnas Martemque insania concors. </p>
<lb n="101"/><p>Haud mora. iam tantum campi dirimebat ab ictu 
<lb n="102"/>quantum impulsa ualet comprendere lancea nodo, 
<lb n="103"/>cum subitum liquida non ullis nubibus aethra 
<lb n="104"/>augurium mentes oculosque ad sidera uertit. 
<lb n="105"/>accipiter medio tendens a limite solis 
<lb n="106"/>dilectas Veneri notasque ab honore Diones 
<lb n="107"/>turbabat uiolentus aues atque unguibus idem, 
<lb n="108"/>idem nunc rostro, duris nunc ictibus alae, 
<lb n="109"/>ter quinas dederat saeua inter uulnera leto. 
<lb n="110"/>nec finis satiesue, noui sed sanguinis ardor 
<lb n="111"/>gliscere, et urgebat trepidam iam caede priorum 
<lb n="112"/>incertamque fugae pluma labente columbam, 
<lb n="113"/>donec Phoebeo ueniens Iouis ales ab ortu 
<lb n="114"/>in tenuis tandem nubis dare terga coegit. 
<lb n="115"/>tum uictrix laetos signa ad Romana uolatus 
<lb n="116"/>conuertit, prolesque ducis qua parte decora <pb/> 
<lb n="117"/>Scipio quassabat puerilibus arma lacertis, 
<lb n="118"/>clangorem bis terque dedit, rostroque coruscae 
<lb n="119"/>perstringens conum galeae se reddidit astris. </p>
<lb n="120"/><p>Exclamat Liger (huic superos sentire monentis 
<lb n="121"/>ars fuit ac penna monstrare futura magistra): 
<lb n="122"/><q>Poene, bis octonos Italis in finibus annos 
<lb n="123"/>audaci similis uolucri sectabere pubem 
<lb n="124"/>Ausoniam multamque feres cum sanguine praedam. 
<lb n="125"/>sed compesce minas: renuit tibi Daunia regna 
<lb n="126"/>armiger ecce Iouis. nosco te, summe deorum: 
<lb n="127"/>adsis o firmesque tuae, pater, alitis omen. 
<lb n="128"/>nam tibi seruantur, ni uano cassa uolatu 
<lb n="129"/>mentitur superos praepes, postrema subactae 
<lb n="130"/>fata, puer, Libyae et maius Carthagine nomen.</q> </p>
<lb n="131"/><p>Contra laeta Bogus Tyrio canit omina regi, 
<lb n="132"/>et faustum accipitrem caesasque in nube uolucres 
<lb n="133"/>Aeneadis cladem et Veneris portendere genti. 
<lb n="134"/>tum dictis comitem contorquet primus in hostis 
<lb n="135"/>ceu suadente deo et fatorum conscius hastam. 
<lb n="136"/>illa uolans patuli longe per inania campi 
<lb n="137"/>ictum perdiderat spatio, ni fusus habenas 
<lb n="138"/>dum primae decus adfectat decerpere pugnae 
<lb n="139"/>obuia quadrupedis praeceps Catus ora tulisset. 
<lb n="140"/>sic elanguescens ac iam casura petitum 
<lb n="141"/>inuenit uulnus caedemque accepit ab hoste 
<lb n="142"/>cornus et oblatae stetit inter tempora frontis. </p>
<lb n="143"/><p>Incurrunt acies, magnoque fragore per aequor 
<lb n="144"/>suspendunt cuncti frenis sublime reductos 
<lb n="145"/>cornipedes ultroque ferunt. erectus in auras 
<lb n="146"/>it sonipes rapidaque uolans per aperta procella 
<lb n="147"/>tenuia uix summo uestigia puluere signat. 
<lb n="148"/>Boiorum ante alias Crixo duce mobilis ala 
<lb n="149"/>arietat in primos obicitque immania membra. 
<lb n="150"/>ipse tumens ataui Brenni se stirpe ferebat 
<lb n="151"/>Crixus et in titulos Capitolia capta trahebat, 
<lb n="152"/>Tarpeioque iugo demens et uertice sacro 
<lb n="153"/>pensantes aurum Celtas umbone gerebat. 
<lb n="154"/>colla uiri fuluo radiabant lactea torque, 
<lb n="155"/>auro uirgatae uestes, manicaeque rigebant 
<lb n="156"/>ex auro, et simili uibrabat crista metallo. </p>
<lb n="157"/><p>Sternitur impulsu uasto perculsa Camertum 
<lb n="158"/>prima phalanx, spissaeque ruunt conferta per arma 
<lb n="159"/>undae Boiorum: sociata examina densent 
<lb n="160"/>infandi Senones, conlisaque quadrupedantum 
<lb n="161"/>pectoribus toto uoluuntur corpora campo. 
<lb n="162"/>arua natant, altusque uirum cruor, altus equorum 
<lb n="163"/>lubrica belligerae sorbet uestigia turmae. 
<lb n="164"/>seminecum letum peragit grauis ungula pulsu 
<lb n="165"/>et circumuolitans taetros e sanguine rores 
<lb n="166"/>spargit humo miserisque suo lauit arma cruore. 
<lb n="167"/>spicula prima, puer, tumidi, Tyrrhene, Pelori 
<lb n="168"/>purpureo moriens uictricia sanguine tinguis. 
<lb n="169"/>nam tibi, dum stimulas cornu atque in proelia mentes 
<lb n="170"/>accendis renouasque uiros ad uulnera cantu, 
<lb n="171"/>haesit barbaricum sub anhelo gutture telum 
<lb n="172"/>et clausit raucum letali uulnere murmur. 
<lb n="173"/>at sonus extremo morientis fusus ab ore 
<lb n="174"/>flexa pererrauit mutis iam cornua labris. 
<lb n="175"/>Crixus Picentem Laurumque, nec eminus ambo, 
<lb n="176"/>sed gladio Laurum&mdash;Picenti rasilis hasta 
<lb n="177"/>ripis lecta Padi letum tulit. auia namque 
<lb n="178"/>dum petit ac laeuo meditatur fallere gyro, 
<lb n="179"/>hasta uiri femur et pariter per anhela uolantis 
<lb n="180"/>ilia sedit equi et geminam dedit horrida mortem. 
<lb n="181"/>idem sanguinea Venuli ceruice reuellens 
<lb n="182"/>sternit praecipitem tepido te, Farfare, telo <pb/> 
<lb n="183"/>et te sub gelido nutritum, Tulle, Velino, 
<lb n="184"/>egregium Ausoniae decus ac memorabile nomen, 
<lb n="185"/>si dent fata moras aut seruent foedera Poeni, 
<lb n="186"/>tum Remulum atque, olim celeberrima nomina bello, 
<lb n="187"/>Tiburtis Magios Hispellatemque Metaurum 
<lb n="188"/>et Clanium dubia meditantem cuspide uulnus. </p>
<lb n="189"/><p>Nec locus est Tyriis belli pugnaeue, sed omnem 
<lb n="190"/>Celticus impleuit campum furor. inrita nulli 
<lb n="191"/>spicula torquentur, statque omne in corpore ferrum. 
<lb n="192"/>hic inter trepidos immane Quirinius audens, 
<lb n="193"/>cui fugere ignotum atque inuicta mente placebat 
<lb n="194"/>rebus in aduersis exceptum pectore letum, 
<lb n="195"/>cuspide flammat ecum ac dispergit gaesa lacerto, 
<lb n="196"/>si reserare uiam atque ad regem rumpere ferro 
<lb n="197"/>detur iter, certusque necis petit omnibus ausis, 
<lb n="198"/>quod nequeat sentire, decus. cadit inguine fosso 
<lb n="199"/>Teutalus, et uasto quatitur sub pondere tellus. 
<lb n="200"/>occumbit Sarmens, flauam qui ponere uictor 
<lb n="201"/>caesariem crinemque tibi, Gradiue, uouebat 
<lb n="202"/>auro certantem et rutilum sub uertice nodum. 
<lb n="203"/>sed Parcae intonsa non exaudita uouentem 
<lb n="204"/>ad manes traxere coma. per candida membra 
<lb n="205"/>it fumans cruor, et tellus perfusa rubescit. 
<lb n="206"/>at non tardatus iaculo occurrente Ligaunus 
<lb n="207"/>inruit aduersumque uiro rotat obuius ensem 
<lb n="208"/>et ferit insurgens, umero qua brachia lenti 
<lb n="209"/>adnectunt nerui, decisaque uulnere dextra 
<lb n="210"/>laxatis paulum moribunda pependit habenis, 
<lb n="211"/>dumque micans tremulo conatu lora retemptat, 
<lb n="212"/>flectentem adsuetos imitatur nescia frenos. 
<lb n="213"/>demetit auersi Vosegus tum colla, iubaque 
<lb n="214"/>suspensam portans galeam atque inclusa perempti 
<lb n="215"/>ora uiri, patrio diuos clamore salutat. </p>
<lb n="216"/><p>Dumque ea Gallorum populi dant funera campo, 
<lb n="217"/>accitas propere castris in proelia consul 
<lb n="218"/>raptabat turmas primusque ruebat in hostem 
<lb n="219"/>candenti sublimis equo. trahit undique lectum 
<lb n="220"/>diuitis Ausoniae iuuenem, Marsosque Coramque 
<lb n="221"/>Laurentumque decus iaculatoremque Sabellum 
<lb n="222"/>et Gradiuicolam celso de colle Tudertem 
<lb n="223"/>indutosque simul gentilia lina Faliscos, 
<lb n="224"/>quosque sub Herculeis &dagger;taciturno flumine muris 
<lb n="225"/>pomifera arua creant Anienicolae Catilli, 
<lb n="226"/>quosque in praegelidis duratos Hernica riuis 
<lb n="227"/>mittebant saxa et nebulosi rura Casini. 
<lb n="228"/>ibant in Martem terrae dominantis alumni 
<lb n="229"/>damnati superis nec iam reditura iuuentus. 
<lb n="230"/>Scipio qua medius pugnae uorat agmina uertex 
<lb n="231"/>infert cornipedem atque instinctus strage suorum 
<lb n="232"/>inferias caesis mactat Labarumque Padumque 
<lb n="233"/>et Caunum et multo uix fusum uulnere Breucum 
<lb n="234"/>Gorgoneoque Larum torquentem lumina uultu. 
<lb n="235"/>occidis et tristi, pugnax Lepontice, fato; 
<lb n="236"/>nam dum frena ferox obiecto corpore prensat 
<lb n="237"/>atque aequat celsus residentis consulis ora 
<lb n="238"/>ipse pedes, frontem in mediam grauis incidit ensis, 
<lb n="239"/>et diuisum umeris iacuit caput. at Batus, amens 
<lb n="240"/>qui luctatur equo parmaque incursibus obstat, 
<lb n="241"/>ictu quadrupedis fulua porrectus harena 
<lb n="242"/>elisa incussis amisit calcibus ora. 
<lb n="243"/>perfurit Ausonius turbata per aequora ductor, 
<lb n="244"/>ceu Geticus Boreas, totum cum sustulit imo 
<lb n="245"/>Icarium fundo uictor mare: nauita uasto 
<lb n="246"/>iactatur sparsus lacerata classe profundo, 
<lb n="247"/>cunctaque canenti perfunditur aequore Cyclas. <pb/> </p>
<lb n="248"/><p>Crixus, ut in tenui spes exiguumque salutis, 
<lb n="248a"/> <gap/> <lb n="249"/>armat contemptu mentem necis. horrida barba 
<lb n="250"/>sanguinea rutilat spuma, rictusque furentis 
<lb n="251"/>albet, et adfuso squalent a puluere crines. 
<lb n="252"/>inuadit Tarium uicino consule pugnas 
<lb n="253"/>miscentem saeuisque uirum circumtonat armis. 
<lb n="254"/>uoluitur ille solo; nam pronum effundit in armos 
<lb n="255"/>fata extrema ferens abies, rapiturque pauore 
<lb n="256"/>tractus equi uinctis conexa ad cingula membris. 
<lb n="257"/>longa cruor sparso linquit uestigia campo, 
<lb n="258"/>et tremulos cuspis ductus in puluere signat. 
<lb n="259"/>laudabat leti iuuenem egregiosque parabat 
<lb n="260"/>ulcisci consul manis, cum dira per auris 
<lb n="261"/>uox uenit, et Crixum ferri clamoribus audit, 
<lb n="262"/>haud notum uultu. surgit uiolentior ira 
<lb n="263"/>comminus atque oculos optato in corpore figit. 
<lb n="264"/>tum stimulans grato plausae ceruicis honore 
<lb n="265"/>cornipedem adloquitur: <q>Vulgum Martemque minorem 
<lb n="266"/>mox, Gargane: uocant superi ad maiora. uidesne, 
<lb n="267"/>quantus eat Crixus? iam nunc tibi praemia pono 
<lb n="268"/>illum Sidonio fulgentem ardore tapeta, 
<lb n="269"/>barbaricum decus, et fuluis donabere frenis.</q> 
<lb n="270"/>sic fatus, magno Crixum clamore ciebat 
<lb n="271"/>in pugnam ac uacuo poscebat proelia campo. 
<lb n="272"/>nec detractantem par ira accenderat hostem. 
<lb n="273"/>ut iussae cessere retro spatiumque dederunt 
<lb n="274"/>hinc atque hinc alae et medio stetit aequore pugna, 
<lb n="275"/>quantus Phlegraeis Telluris alumnus in aruis 
<lb n="276"/>mouit signa Mimas caelumque exterruit armis, 
<lb n="277"/>tantus semifero Crixus sub pectore murmur 
<lb n="278"/>torquet et horrisonis ululatibus erigit iras: 
<lb n="279"/><q>Nemone incensae captaeque superfuit urbi, 
<lb n="280"/>ut tibi, quas Brenni populus ferremus in arma, 
<lb n="281"/>narraret, dextras? disce en nunc</q> inquit et una 
<lb n="282"/>contorquet nodis et obusto robore diram 
<lb n="283"/>uel portas quassare trabem. sonat illa tremendum, 
<lb n="284"/>at nimio iactu seruasse improuida campi 
<lb n="285"/>distantis spatium propiorem transuolat hostem. 
<lb n="286"/>cui consul: <q>Ferre haec umbris proauoque memento, 
<lb n="287"/>quam procul occumbas Tarpeia sede, tibique 
<lb n="288"/>haud licitum sacri Capitolia cernere montis.</q> 
<lb n="289"/>tum nodo cursuque leui simul adiuuat hastam, 
<lb n="290"/>dignum mole uiri nisus. fugit illa per oras 
<lb n="291"/>multiplicis lini subtextaque tegmina neruis 
<lb n="292"/>atque altum tota metitur cuspide pectus. 
<lb n="293"/>procumbit lata porrectus in arua ruina, 
<lb n="294"/>et percussa gemit tellus ingentibus armis. 
<lb n="295"/>haud aliter structo Tyrrhena ad litora saxo 
<lb n="296"/>pugnatura fretis subter caecisque procellis, 
<lb n="297"/>pila immane sonans impingitur ardua ponto: 
<lb n="298"/>immugit Nereus, diuisaque caerula pulsu 
<lb n="299"/>inlisum accipiunt irata sub aequora montem. 
<lb n="300"/>ductore amisso pedibus se credere Celtae: 
<lb n="301"/>una spes anima tantusque pependerat ardor. 
<lb n="302"/>ac ueluti, summo uenator densa Picano 
<lb n="303"/>cum lustra exagitat spissisque cubilibus atram 
<lb n="304"/>immittit passim dumosa per inuia pestem, 
<lb n="305"/>dum tacitas uires et flammam colligit ignis, 
<lb n="306"/>nigranti piceus sensim caligine uertex 
<lb n="307"/>uoluitur et pingui contorquet nubila fumo: <pb/> 
<lb n="308"/>mox subita in toto lucent incendia monte, 
<lb n="309"/>fit sonitus, fugere ferae, fugere uolucres, 
<lb n="310"/>atque ima longe trepidant in ualle iuuencae. </p>
<lb n="311"/><p>At Mago, ut uertisse globos primumque laborem, 
<lb n="312"/>qui solus genti est, cas<add>s</add>um uidet, arma suorum 
<lb n="313"/>ac patrium in pugnas equitem uocat. undique nudi 
<lb n="314"/>adsiliunt frenis infrenatique manipli. 
<lb n="315"/>nunc Itali in tergum uersis referuntur habenis, 
<lb n="316"/>nunc rursus Tyrias retro pauor auehit alas, 
<lb n="317"/>aut illi dextros lunatis flexibus orbes, 
<lb n="318"/>aut illi laeuos sinuant in cornua gyros. 
<lb n="319"/>texunt alterno glomerata uolumina cursu 
<lb n="320"/>atque eadem refuga cedentes arte resoluunt. 
<lb n="321"/>hac pontum uice, ubi exercet discordia uentos, 
<lb n="322"/>fert Boreas Eurusque refert molemque profundi 
<lb n="323"/>nunc huc alterno, nunc illuc, flamine gestant. </p>
<lb n="324"/><p>Aduolat aurato praefulgens murice ductor 
<lb n="325"/>Sidonius, circaque Metus Terrorque Furorque. 
<lb n="326"/>isque ubi Callaici radiantem tegminis orbem 
<lb n="327"/>extulit et magno percussit lumine campos, 
<lb n="328"/>spes uirtusque cadunt, trepidaque a mente recedit 
<lb n="329"/>uertere terga pudor, nec leti cura decori, 
<lb n="330"/>sed fugere infixum est, terraeque optantur hiatus. 
<lb n="331"/>sic, ubi Caucaseis tigris se protulit antris, 
<lb n="332"/>linquuntur campi, et tutas petit omne latebras 
<lb n="333"/>turbatum insano uultu pecus: illa pererrat 
<lb n="334"/>desertas uictrix uallis, iamque ora reducto 
<lb n="335"/>paulatim nudat rictu, ut praesentia mandens 
<lb n="336"/>corpora, et immani stragem meditatur hiatu. 
<lb n="337"/>non illum Metabus, non illum celsior Vfens 
<lb n="338"/>euasere tamen, quamuis hic alite planta, 
<lb n="339"/>hic ope cornipedis totis ferretur habenis. 
<lb n="340"/>nam Metabum ad manis demisit cuspide fulgens 
<lb n="341"/>fraxinus, Vfentem conlapsum poplite caeso 
<lb n="342"/>ensis obit laudemque pedum cum sanguine ademit. 
<lb n="343"/>iamque dedit leto Sthenium Laurumque domoque 
<lb n="344"/>Collinum gelida, uiridi quem Fucinus antro 
<lb n="345"/>nutrierat dederatque lacum tramittere nando. 
<lb n="346"/>fit socius leti coniecta Massicus hasta, 
<lb n="347"/>uitiferi sacro generatus uertice montis 
<lb n="348"/>et Liris nutritus aquis, qui f<add>r</add>onte quieta 
<lb n="349"/>dissimulat cursum ac nullo mutabilis imbri 
<lb n="350"/>perstringit tacitas gemmanti gurgite ripas. 
<lb n="351"/><del>exoritur rabies caedum, ac uix tela furori 
<lb n="352"/>sufficiunt. teritur iunctis umbonibus umbo, 
<lb n="353"/>pesque pedem premit, et nutantes casside cristae 
<lb n="354"/>hostilem tremulo pulsant conamine frontem.</del> </p>
<lb n="355"/><p>Tergemini primam ante aciem fera proelia fratres 
<lb n="356"/>miscebant, quos Ledaeo Sidonia Barce 
<lb n="357"/>Xant<add>h</add>ippo felix uteri inter bella crearat. 
<lb n="358"/>res Graiae ductorque parens ac nobile Amyclae 
<lb n="359"/>nomen et iniectus Spartanis colla catenis 
<lb n="360"/>Regulus inflabant ueteri praecordia fama. 
<lb n="361"/>Marte probare genus factisque Lacona parentem 
<lb n="362"/>ardebant gelidosque dehinc inuisere montis 
<lb n="363"/>Taygeta et tandem bellis innare subactis 
<lb n="364"/>Eurotan patrium ritusque uidere Lycurgi. 
<lb n="365"/>sed Spartam penetrare deus fratresque negarunt 
<lb n="366"/>Ausonii, totidem numero, quos miserat altis 
<lb n="367"/>Egeriae genitos immitis Aricia lucis, 
<lb n="368"/>aetatis mentisque pares; at non dabat ultra 
<lb n="369"/>Clotho dura lacus aramque uidere Dianae. <pb/> 
<lb n="370"/>namque ut in aduersos impacti turbine pugnae 
<lb n="371"/>Eumachus et Critias et laetus nomine patris 
<lb n="372"/>Xanthippus iunxere gradus, (ceu bella leones 
<lb n="373"/>inter se furibunda mouent et murmure anhelo 
<lb n="374"/>squalentis campos ac longa mapalia complent: 
<lb n="375"/>omnis in occultas rupis atque auia pernix 
<lb n="376"/>Maurus saxa fugit, coniunxque Libyssa profuso 
<lb n="377"/>uagitum cohibens suspendit ab ubere natos; 
<lb n="378"/>illi dira fremunt, perfractaque in ore cruento 
<lb n="379"/>ossa sonant, pugnantque feri<add>s</add> sub dentibus artus) 
<lb n="380"/>haud secus Egeriae pubes, hinc Virbius acer, 
<lb n="381"/>hinc Capys, adsiliunt paribusque Albanus in armis. 
<lb n="382"/>subsidens paulum perfossa proruit aluo 
<lb n="383"/>Albanum Critias: ast illi cuncta repente 
<lb n="384"/>implerunt clipeum miserando uis<add>c</add>era lapsu. 
<lb n="385"/>Eumachus inde Capyn&mdash;sed tota mole tenebat 
<lb n="386"/>ceu fixum membris tegimen; tamen improbus ensis 
<lb n="387"/>adnexam parmae decidit uulnere laeuam, 
<lb n="388"/>inque suo pressa est non reddens tegmina nisu 
<lb n="389"/>infelix manus atque haesit labentibus armis. 
<lb n="390"/>ultima restabat fusis iam palma duobus 
<lb n="391"/>Virbius. huic trepidos simulanti ducere gressus 
<lb n="392"/>Xanthippus gladio, rigida cadit Eumachus hasta, 
<lb n="393"/>et tandem aequatae geminato funere pugnae. 
<lb n="394"/>inde alterna uiris transegit pectora mucro, 
<lb n="395"/>inque uicem erepta posuerunt proelia uita. 
<lb n="396"/>felices leti, pietas quos addidit umbris! 
<lb n="397"/>optabunt similes uenientia saecula fratres, 
<lb n="398"/>aeternumque decus memori celebrabitur aeuo, 
<lb n="399"/>si modo ferre diem serosque uidere nepotes 
<lb n="400"/>carmina nostra ualent, nec famam inuidit Apollo. </p>
<lb n="401"/><p>At consul toto palantis aequore turmas 
<lb n="402"/>uoce tenet, dum uoce uiget: <q>Quo signa refertis? 
<lb n="403"/>quis uos heu uobis pauor abstulit? horrida primi 
<lb n="404"/>si sors uisa loci pugnaeque lacessere frontem, 
<lb n="405"/>post me state uiri et pulsa formidine tantum 
<lb n="406"/>aspicite! has dextras capti genuere parentes 
<lb n="407"/>quas fugitis. quae spes uictis? Alpesne petemus? 
<lb n="408"/>ipsam turrigero portantem uertice muros 
<lb n="409"/>credite summissas Romam nunc tendere palmas. 
<lb n="410"/>natorum passim raptus caedemque parentum 
<lb n="411"/>Vestalisque focos extingui sanguine cerno. 
<lb n="412"/>hoc arcete nefas!</q> postquam inter talia crebro 
<lb n="413"/>clamore obtusae crassoque a puluere fauces, 
<lb n="414"/>hinc laeua frenos, hinc dextra corripit arma 
<lb n="415"/>et latum obiectat pectus strictumque minatur 
<lb n="416"/>nunc sibi, nunc trepidis, ni restent, comminus ensem. </p>
<lb n="417"/><p>Quas acies alto genitor dum spectat Olympo, 
<lb n="418"/>consulis egregii mouere pericula mentem. 
<lb n="419"/>Gradiuum uocat et patrio sic ore profatur: 
<lb n="420"/><q>Magnanimi me, nate, uiri, ni bella capessis 
<lb n="421"/>haud dubie extremus, terret labor: eripe pugnae 
<lb n="422"/>ardentem, oblitumque sui dulcedine caedum 
<lb n="423"/>siste ducem Libyae; nam plus petit improbus uno 
<lb n="424"/>consulis exitio tota quam strage cadentum. 
<lb n="425"/>praeterea, cernis, tenerae qui proelia dextrae 
<lb n="426"/>iam credit puer atque annos transcendere factis 
<lb n="427"/>molitur longumque putat pubescere bello, 
<lb n="428"/>te duce primitias pugnae, te magna magistro 
<lb n="429"/>audeat et primum hoc uincat, seruasse parentem.</q> </p>
<lb n="430"/><p>Haec rerum sator. at Mauors in proelia currus 
<lb n="431"/>Odrysia tellure uocat. tum fulminis atri 
<lb n="432"/>spargentem flammas clipeum galeamque deorum 
<lb n="433"/>haud ulli facilem multoque labore Cyclopum 
<lb n="434"/>sudatum thoraca capit quassatque per auras 
<lb n="435"/>Titanum bello satiatam sanguinis hastam 
<lb n="436"/>atque implet curru campos. exercitus una 
<lb n="437"/>Irarum Eumenidesque simul letique cruenti 
<lb n="438"/>innumerae facies, frenisque operata regendis <pb/> 
<lb n="439"/>quadriiugos atro stimulat Bellona flagello. 
<lb n="440"/>fertur ab immenso tempestas horrida caelo 
<lb n="441"/>nigrantisque globos et turbida nubila torquens 
<lb n="442"/>inuoluit terras. quatitur Saturnia sedes 
<lb n="443"/>ingressu tremefacta dei, ripasque relinquit 
<lb n="444"/>audito curru fontique relabitur amnis. </p>
<lb n="445"/><p>Ductorem Ausonium telis Garamantica pubes 
<lb n="446"/>cinxerat et Tyrio regi noua dona parabat 
<lb n="447"/>armorum spolium ac rorantia consulis ora. 
<lb n="448"/>stabat Fortunae non cedere certus et acri 
<lb n="449"/>mole retorquebat crudescens caedibus hastas, 
<lb n="450"/>iamque suo, iamque hostili perfusa cruore 
<lb n="451"/>membra madent, cecidere iubae, gyroque per orbem 
<lb n="452"/>artato Garamas iaculis propioribus instat 
<lb n="453"/>&dagger;et librat saeua coniectum cuspide ferrum. 
<lb n="454"/>hic puer ut patrio defixum corpore telum 
<lb n="455"/>conspexit, maduere genae, subitoque trementem 
<lb n="456"/>corripuit pallor, gemitumque ad sidera rupit. 
<lb n="457"/>bis conatus erat praecurrere fata parentis 
<lb n="458"/>conuersa in semet dextra, bis transtulit iras 
<lb n="459"/>in Poenos Mauors. fertur per tela, per hostis 
<lb n="460"/>intrepidus puer et Gradiuum passibus aequat. 
<lb n="461"/>continuo cessere globi, latusque repente 
<lb n="462"/>apparet campo limes. metit agmina tectus 
<lb n="463"/>caelesti clipeo et sternit super arma iacentum 
<lb n="464"/>corporaque auctorem teli multasque paternos 
<lb n="465"/>ante oculos animas, optata piacula, mactat. 
<lb n="466"/>tunc rapta propere duris ex ossibus hasta 
<lb n="467"/>innixum ceruice ferens umeroque parentem 
<lb n="468"/>emicat. attonitae tanta ad spectacula turmae 
<lb n="469"/>tela tenent, ceditque loco Libys asper, et omnis 
<lb n="470"/>late cedit Hiber, pietasque insignis et aetas 
<lb n="471"/>belligeris fecit miranda silentia campis. 
<lb n="472"/>tum celso e curru Mauors <q>Carthaginis arces 
<lb n="473"/>excindes</q> inquit <q>Tyriosque ad foedera coges. 
<lb n="474"/>nulla tamen longo tanta exorietur in aeuo 
<lb n="475"/>lux tibi, care puer. macte, o macte indole sacra, 
<lb n="476"/>uera Iouis proles. et adhuc maiora supersunt, 
<lb n="477"/>sed nequeunt meliora dari.</q> tum nubila Mauors 
<lb n="478"/>aetheraque emenso terras iam sole capessit, 
<lb n="479"/>et fessas acies castris clausere tenebrae. </p>
<lb n="480"/><p>Condebat noctem deuexo Cynthia curru 
<lb n="481"/>fraternis adflata rotis, et ab aequore Eoo 
<lb n="482"/>surgebant roseae media inter caerula flammae. 
<lb n="483"/>at consul tristis campos Poenisque secundam 
<lb n="484"/>planitiem metuens Trebiam collisque petebat. 
<lb n="485"/>iamque dies rapti cursu nauoque labore, 
<lb n="486"/>et medio abruptus fluitabat in amne solutis 
<lb n="487"/>pons uinclis, qui Dardanium trauexerat agmen, 
<lb n="488"/>Eridani rapidas aderat cum Poenus ad undas. 
<lb n="489"/>dumque uada et mollis aditus per deuia flexo 
<lb n="490"/>circuitu petit et stagni languentia quaerit, 
<lb n="491"/>interdum rapta uicinis saltibus alno 
<lb n="492"/>flumineam texit, qua trauehat agmina, classem: 
<lb n="493"/>ecce aderat Trebiaeque simul uicina tenebat 
<lb n="494"/>Trinacrio accitus per caerula longa Peloro, 
<lb n="495"/>Gracchorum proles, consul. gens inclita magno 
<lb n="496"/>atque animosa uiro, multusque in imagine claris 
<lb n="497"/>praefulgebat auus titulis bellique domique. </p>
<lb n="498"/><p>Nec Poeni positis trans amnem in gramine castris 
<lb n="499"/>deerant. namque animos stimulabant prospera rerum 
<lb n="500"/>increpitansque super ductor: <q>Quis tertius urbi 
<lb n="501"/>iam superest consul? quaenam altera restat in armis 
<lb n="502"/>Sicania? en omnes Latiae Daunique nepotum 
<lb n="503"/>conuenere manus. feriant nunc foedera mecum 
<lb n="504"/>ductores Italum ac leges et pacta reposcant. 
<lb n="505"/>at tu, donata tela inter Martia luce, 
<lb n="506"/>infelix animae, sic, sic uiuasque tuoque <pb/> 
<lb n="507"/>des iterum hanc laudem nato; nec fine sub aeui 
<lb n="508"/>oppetere in bello detur, cum fata uocabunt. 
<lb n="509"/>pugnantem cecidisse meum est.</q> haec personat ardens. 
<lb n="510"/>inde leui iaculo Massylumque impiger alis 
<lb n="511"/>castra sub ipsa datis inritat et elicit hostem. </p>
<lb n="512"/><p>Nec Latius uallo miles debere salutem 
<lb n="513"/>fas putat aut clausas pulsari cuspide portas. 
<lb n="514"/>erumpunt, cunctisque prior uolat aggere aperto 
<lb n="515"/>degener haud Gracchis consul. quatit aura comantis 
<lb n="516"/>cassidis Auruncae cristas, umeroque refulget 
<lb n="517"/>sanguinei patrium saguli decus. agmina magno 
<lb n="518"/>respectans clamore uocat, quaque obuia densos 
<lb n="519"/>artat turba globos rumpens iter aequore fertur, 
<lb n="520"/>ut torrens celsi praeceps e uertice Pindi 
<lb n="521"/>cum sonitu ruit in campos magnoque fragore 
<lb n="522"/>auulsum montis uoluit latus: obuia passim 
<lb n="523"/>armenta immanesque ferae siluaeque trahuntur, 
<lb n="524"/>spumea saxosis clamat conuallibus unda. </p>
<lb n="525"/><p>Non, mihi Maeoniae redeat si gloria linguae 
<lb n="526"/>centenasque pater det Phoebus fundere uoces, 
<lb n="527"/>tot caedes proferre queam, quot dextera magni 
<lb n="528"/>consulis aut contra Tyriae furor edidit irae. 
<lb n="529"/>Murranum ductor Libyae, ductorque Phalantum 
<lb n="530"/>Ausonius, gnaros belli ueteresque laborum, 
<lb n="531"/>alter in alterius fuderunt comminus ore. 
<lb n="532"/>monte procelloso Murranum miserat Anxur, 
<lb n="533"/>Tritonis &dagger;niueo te sacra, Phalante, profundo. 
<lb n="534"/>ut primum insigni fulsit uelamine consul, 
<lb n="535"/>quamquam orbus partem uisus unoque Cupencus 
<lb n="536"/>lumine sufficiens bellis citat improbus hastam 
<lb n="537"/>et summae figit tremebundam margine parmae. 
<lb n="538"/>cui consul (namque ira coquit): <q>Pone, improbe, quicquid 
<lb n="539"/>restat in ore fero et truncata fronte relucet.</q> 
<lb n="540"/>sic ait intorquens derecto turbine robur 
<lb n="541"/>et dirum tota tramittit cuspide lumen. 
<lb n="542"/>nec leuior dextra generatus Hamilcare saeuit. 
<lb n="543"/>huic cadit infelix niueis Varenus in armis, 
<lb n="544"/>Meuanas Varenus, arat cui diuitis uber 
<lb n="545"/>campi Fulginia et patulis Clitumnus in aruis 
<lb n="546"/>candentis gelido perfundit flumine tauros. 
<lb n="547"/>sed tristes superi, atque ingrata maxima cura 
<lb n="548"/>uictima Tarpeio frustra nutrita Tonanti. 
<lb n="549"/>instat Hiber leuis et leuior discurrere Maurus. 
<lb n="550"/>hinc pila, hinc Libycae certant subtexere cornus 
<lb n="551"/>densa nube polum, quantumque interiacet aequi 
<lb n="552"/>ad ripas campi, tantum uibrantia condunt 
<lb n="553"/>tela, nec artatis locus est in morte cadendi. </p>
<lb n="554"/><p>Allius, Argyripa Daunique profectus ab aruis 
<lb n="555"/>uenator, rudibus iaculis et Iapyge campum 
<lb n="556"/>persultabat equo, mediosque inuectus in hostis, 
<lb n="557"/>Apula non uana torquebat spicula dextra. 
<lb n="558"/>huic horret thorax Samnitis pellibus ursae, 
<lb n="559"/>et galea annosi uallatur dentibus apri. 
<lb n="560"/>uerum ubi turbantem, solo ceu lustra pererret 
<lb n="561"/>in nemore aut agitet Gargano terga ferarum, 
<lb n="562"/>hinc Mago, hinc saeuus pariter uidere Maharbal, 
<lb n="563"/>ut subigente fame diuersis rupibus ursi 
<lb n="564"/>inuadunt trepidum gemina inter proelia taurum, 
<lb n="565"/>nec partem praedae patitur furor, haud secus acer 
<lb n="566"/>hinc atque hinc iaculo deuoluitur Allius acto: 
<lb n="567"/>it stridens per utrumque latus Maurusia taxus. 
<lb n="568"/>obuia tum medio sonuerunt spicula corde, 
<lb n="569"/>incertumque fuit, letum cui cederet hastae. 
<lb n="570"/>et iam dispersis Romana per agmina signis 
<lb n="571"/>palantis agit ad ripas, miserabile, Poenus <pb/> 
<lb n="572"/>impellens trepidos fluuioque immergere certat. </p>
<lb n="573"/><p>Tum Trebia infausto noua proelia gurgite fessis 
<lb n="574"/>incohat ac precibus Iunonis suscitat undas. 
<lb n="575"/>haurit subsidens fugientum corpora tellus 
<lb n="576"/>infidaque soli frustrata uoragine sorbet. 
<lb n="577"/>nec niti lentoque datur conuellere limo 
<lb n="578"/>mersa pedum penitus uestigia: labe tenaci 
<lb n="579"/>haerent deuincti gressus, resolutaque ripa 
<lb n="580"/>implicat aut caeca prosternit fraude paludis. 
<lb n="581"/>iamque alius super atque alius per lubrica surgens 
<lb n="582"/>dum sibi quisque uiam per inextricabile litus 
<lb n="583"/>praeripit et putri luctatur caespite, lapsi 
<lb n="584"/>occumbunt seseque sua pressere ruina. 
<lb n="585"/>ille celer nandi iamiamque adprendere tuta 
<lb n="586"/>dum parat et celso conisus corpore prensat 
<lb n="587"/>gramina summa manu liquidisque emergit ab undis, 
<lb n="588"/>contorta ripae pendens adfigitur hasta. 
<lb n="589"/>hic hostem orbatus telo complectitur ulnis 
<lb n="590"/>luctantemque uado permixta morte coercet. 
<lb n="591"/>mille simul leti facies. Ligus occidit aruis, 
<lb n="592"/>sed proiecta uiri lymphis fluuialibus ora 
<lb n="593"/>sanguineum hauserunt longis singultibus amnem. 
<lb n="594"/>enabat tandem medio uix gurgite pulcher 
<lb n="595"/>Irpinus sociumque manus clamore uocabat, 
<lb n="596"/>cum rapidis inlatus aquis et uulnere multo 
<lb n="597"/>impulit asper equus fessumque sub aequora mersit. </p>
<lb n="598"/><p>Accumula<add>t</add> clades subito conspecta per undas 
<lb n="599"/>uis elephantorum turrito concita dorso. 
<lb n="600"/>namque uadis rapitur praeceps, ceu proruta cautes 
<lb n="601"/>auulsi montis, Trebiamque insueta timentem 
<lb n="602"/>prae se pectore agit spumantique incubat alueo. 
<lb n="603"/>explorant aduersa uiros, perque aspera duro 
<lb n="604"/>nititur ad laudem uirtus interrita cliuo. 
<lb n="605"/>namque inhonoratam Fibrenus perdere mortem 
<lb n="606"/>et famae nudam impatiens <q>Spectabimur,</q> inquit 
<lb n="607"/><q>nec, Fortuna, meum condes sub gurgite letum. 
<lb n="608"/>experiar, sitne in terris, domitare quod ensis 
<lb n="609"/>non queat Ausonius Tyrrhenaue permeet hasta.</q> 
<lb n="610"/>tum iacit adsurgens dextroque in lumine sistit 
<lb n="611"/>spicula saeua ferae telumque in uulnere linquit. 
<lb n="612"/>stridore horrisono penetrantem cuspidis ictum 
<lb n="613"/>belua prosequitur laceramque cruore profuso 
<lb n="614"/>attollit frontem ac lapso dat terga magistro. 
<lb n="615"/>tum uero inuadunt iaculis crebraque sagitta, 
<lb n="616"/>ausi iam sperare necem, immensosque per armos 
<lb n="617"/>et laterum extentus uenit atra cuspide uulnus. 
<lb n="618"/>stat multa in tergo et nigranti lancea dorso, 
<lb n="619"/>ac siluam ingentem concusso corpore uibrat, 
<lb n="620"/>donec consumptis longo certamine telis 
<lb n="621"/>concidit et clausit magna uada pressa ruina. </p>
<lb n="622"/><p>Ecce per aduersum, quamquam tardata morantur 
<lb n="623"/>uulnere membra uirum, subit implacabilis amnem 
<lb n="624"/>Scipio et innumeris infestat caedibus hostem. 
<lb n="625"/>corporibus clipeisque simul galeisque cadentum 
<lb n="626"/>contegitur Trebia, et uix cernere linquitur undas. 
<lb n="627"/>Mazaeus iaculo, Gestar prosternitur ense, 
<lb n="628"/>tum Pelopeus auis Cyrenes incola Thelgon. 
<lb n="629"/>huic torquet rapido correptum e gurgite pilum 
<lb n="630"/>et quantum longo ferri tenuata rigore 
<lb n="631"/>procedit cuspis per hiantia transigit ora. 
<lb n="632"/>pulsati ligno sonuere in uulnere dentes. 
<lb n="633"/>nec leto quaesita quies: turgentia membra 
<lb n="634"/>Eridano Trebia, Eridanus dedit aequoris undis. 
<lb n="635"/>tu quoque, Thapse, cadis, tumulo post fata negato. 
<lb n="636"/>quid domus Hesperidum aut luci iuuere dearum, 
<lb n="637"/>fuluos aurifera seruantes arbore ramos? </p>
<lb n="638"/><p>Intumuit Trebia et stagnis se sustulit imis <pb/> 
<lb n="639"/>iamque ferox totum propellit gurgite fontem 
<lb n="640"/>atque omnis torquet uires. furit unda sonoris 
<lb n="641"/>uerticibus, sequiturque nouus cum murmure torrens. 
<lb n="642"/>sensit et accensa ductor uiolentius ira 
<lb n="643"/><q>Magnas, o Trebia, et meritas mihi, perfide, poenas 
<lb n="644"/>exsolues:</q> inquit <q>lacerum per Gallica riuis 
<lb n="645"/>dispergam rura atque amnis tibi nomina demam, 
<lb n="646"/>quoque aperis te fonte, premam, nec tangere ripas 
<lb n="647"/>inlabique Pado dabitur. quaenam ista repente 
<lb n="648"/>Sidonium, infelix, rabies te reddidit amnem?</q> </p>
<lb n="649"/><p>Talia iactantem consurgens agger aquarum 
<lb n="650"/>impulit atque umeros curuato gurgite pressit. 
<lb n="651"/>arduus aduersa mole incurrentibus undis 
<lb n="652"/>stat ductor clipeoque ruentem sustulit amnem. 
<lb n="653"/>necnon a tergo fluctus stridente procella 
<lb n="654"/>spumeus inrorat summas aspergine cristas. 
<lb n="655"/>ire uadis stabilemque uetat defigere gressum 
<lb n="656"/>subducta tellure deus, percussaque longe 
<lb n="657"/>raucum saxa sonant, undaeque ad bella parentis 
<lb n="658"/>excitae pugnant, et ripas perdidit amnis. 
<lb n="659"/>tum madidos crinis et glauca fronde reuinctum 
<lb n="660"/>attollit cum uoce caput: <q>Poenasne superbas 
<lb n="661"/>insuper et nomen Trebiae delere minaris, 
<lb n="662"/>o regnis inimice meis? quot corpora porto 
<lb n="663"/>dextra fusa tua! clipeis galeisque uirorum, 
<lb n="664"/>quos mactas, artatus iter cursumque reliqui. 
<lb n="665"/>caede, uides, stagna alta rubent retroque feruntur. 
<lb n="666"/>adde modum dextrae aut campis incumbe propinquis.</q> </p>
<lb n="667"/><p>Haec, Venere adiuncta, tumulo spectabat ab alto 
<lb n="668"/>Mulciber obscurae tectus caligine nubis, 
<lb n="669"/>ingrauat ad caelum sublatis Scipio palmis: 
<lb n="670"/><q>Di patrii, quorum auspiciis stat Dardana Roma, 
<lb n="671"/>talin me leto tanta inter proelia nuper 
<lb n="672"/>seruastis? fortine animam hanc excindere dextra 
<lb n="673"/>indignum est uisum? redde o me, nate, periclis, 
<lb n="674"/>redde hosti! liceat bellanti accersere mortem 
<lb n="675"/>quam patriae fratrique probem.</q> tum percita dictis 
<lb n="676"/>ingemuit Venus et rapidas derexit in amnem 
<lb n="677"/>coniugis inuicti uires. agit undique flammas 
<lb n="678"/>dispersus ripis ignis multosque per annos 
<lb n="679"/>nutritas fluuio populatur feruidus umbras. 
<lb n="680"/>uritur omne nemus, lucosque effusus in altos 
<lb n="681"/>immissis crepitat uictor Vulcanus habenis. 
<lb n="682"/>iamque ambusta comas abies, iam pinus et alni, 
<lb n="683"/>iam solo restans trunco dimisit in altum 
<lb n="684"/>populus adsuetas ramis habitare uolucres. 
<lb n="685"/>flamma uorax imo penitus de gurgite tractos 
<lb n="686"/>absorbet latices, saeuoque urgente uapore 
<lb n="687"/>siccus inarescit ripis cruor. horrida late 
<lb n="688"/>scinditur in rimas et hiatu rupta dehiscit 
<lb n="689"/>tellus, ac stagnis altae sedere fauillae. </p>
<lb n="690"/><p>Miratur pater aeternos cessare repente 
<lb n="691"/>Eridanus cursus, Nympharumque intima maestus 
<lb n="692"/>impleuit chorus attonitis ululatibus antra. 
<lb n="693"/>ter caput ambustum conantem attollere iacta 
<lb n="694"/>lampade Vulcanus mersit fumantibus undis, 
<lb n="695"/>ter correpta dei crines nudauit harundo. 
<lb n="696"/>tum demum admissae uoces et uota precantis, 
<lb n="697"/>orantique datum ripas seruare prioris, 
<lb n="698"/>ac tandem a Trebia reuocauit Scipio fessas 
<lb n="699"/>munitum in collem Graccho comitante cohortes. 
<lb n="700"/>at Poenus multo fluuium ueneratus honore 
<lb n="701"/>gramineas undis statuit socialibus aras, 
<lb n="702"/>nescius heu, quanto superi maiora mouerent, 
<lb n="703"/>et quos Ausoniae luctus, Trasimenne, parares. </p>
<lb n="704"/><p>Boiorum nuper populos turbauerat armis <pb/> 
<lb n="705"/>Flaminius, facilisque uiro tum gloria belli, 
<lb n="706"/>corde leuem atque astus inopem contundere gentem. 
<lb n="707"/>sed labor haud idem Tyrio certasse tyranno. 
<lb n="708"/>hunc laeuis urbi genitum ad fatalia damna 
<lb n="709"/>ominibus parat imperio Saturnia fesso 
<lb n="710"/>ductorem dignumque uirum ueniente ruina. 
<lb n="711"/>inde ubi prima dies iuris, clauumque regendae 
<lb n="712"/>inuasit patriae, ac sub nutu castra fuere, 
<lb n="713"/>ut pelagi rudis et pontum tractare per artem 
<lb n="714"/>nescius, accepit miserae si iura carinae, 
<lb n="715"/>uentorum tenet ipse uicem cunctisque procellis 
<lb n="716"/>dat iactare ratem: fertur uaga gurgite puppis 
<lb n="717"/>ipsius in scopulos dextra impellente magistri&mdash; 
<lb n="718"/>ergo agitur raptis praeceps exercitus armis 
<lb n="719"/>Lydorum <add>in</add> populos sedemque ab origine prisci 
<lb n="720"/>sacratam Corythi iunctosque a sanguine auorum 
<lb n="721"/>Maeonios Italis permixta stirpe colonos. </p>
<lb n="722"/><p>Nec regem Afrorum noscenda ad coepta moratur 
<lb n="723"/>laude super tanta monitor deus. omnia somni 
<lb n="724"/>condiderant aegrisque dabant obliuia curis, 
<lb n="725"/>cum Iuno in stagni numen conuersa propinqui 
<lb n="726"/>et madidae frontis crinis circumdata fronde 
<lb n="727"/>populea stimulat subitis praecordia curis 
<lb n="728"/>ac rumpit ducis haud spernenda uoce quietem: 
<lb n="729"/><q>O felix famae et Latio lacrimabile nomen 
<lb n="730"/>Hannibal, Ausoniae si te Fortuna creasset 
<lb n="731"/>ad magnos uenture deos, cur fata tenemus? 
<lb n="732"/>pelle moras. breuis est magni Fortuna fauoris. 
<lb n="733"/>quantum uouisti, cum Dardana bella parenti 
<lb n="734"/>iurares, fluet Ausonio tibi corpore tantum 
<lb n="735"/>sanguinis, et patrias satiabis caedibus umbras. 
<lb n="736"/>nobis persolues meritos securus honores. 
<lb n="737"/>namque ego sum celsis quem cinctum montibus ambit 
<lb n="738"/>Tmolo missa manus, stagnis Trasimennus opacis.</q> </p>
<lb n="739"/><p>His agitur monitis et laetam numine pubem 
<lb n="740"/>protinus aerii praeceps rapit aggere montis. 
<lb n="741"/>horrebat glacie saxa inter lubrica summo 
<lb n="742"/>piniferum caelo miscens caput Apenninus. 
<lb n="743"/>condiderat nix alta trabes, et uertice celso 
<lb n="744"/>canus apex stricta surgebat ad astra pruina. 
<lb n="745"/>ire iubet. prior extingui labique uidetur 
<lb n="746"/>gloria, post Alpes si stetur montibus ullis. 
<lb n="747"/>scandunt praerupti nimbosa cacumina saxi. 
<lb n="748"/>nec superasse iugum finit mulcetue laborem: 
<lb n="749"/>plana natant, putrique gelu liquentibus undis 
<lb n="750"/>inuia limosa restagnant arua palude. 
<lb n="751"/>iamque ducis nudus tanta inter inhospita uertex 
<lb n="752"/>saeuitia quatitur caeli, manante per ora 
<lb n="753"/>perque genas oculo. facilis spreuisse medentis 
<lb n="754"/>optatum bene credit emi quocumque periclo 
<lb n="755"/>bellandi tempus. non frontis parcit honori, 
<lb n="756"/>dum ne perdat iter, non cetera membra moratur 
<lb n="757"/>in pretium belli dare, si uictoria poscat, 
<lb n="758"/>satque putat lucis, Capitolia cernere uictor 
<lb n="759"/>qua petat atque Italum feriat qua comminus hostem. 
<lb n="760"/>talia perpessi tandem inter saeua locorum 
<lb n="761"/>optatos uenere lacus, ubi deinde per arma 
<lb n="762"/>sumeret amissi numerosa piacula uisus. </p>
<lb n="763"/><p>Ecce autem patres aderant Carthagine missi. 
<lb n="764"/>causa uiae non parua uiris, nec laeta ferebant. 
<lb n="765"/>mos fuit in populis, quos condidit aduena Dido, 
<lb n="766"/>poscere caede deos ueniam ac flagrantibus aris 
<lb n="767"/>(infandum dictu) paruos imponere natos. 
<lb n="768"/>urna reducebat miserandos annua casus 
<lb n="769"/>sacra Thoanteae ritusque imitata Dianae. 
<lb n="770"/>cui fato sortique deum de more petebat 
<lb n="771"/>Hannibalis prolem discors antiquitus Hannon. 
<lb n="772"/>sed propior metus armati ductoris ab ira <pb/> 
<lb n="773"/>et magna ante oculos stabat redeuntis imago. 
<lb n="774"/>asperat haec, foedata genas lacerataque crinis, 
<lb n="775"/>atque urbem complet maesti clamoris Imilce, 
<lb n="776"/>Edonis ut Pangaea super trieteride mota 
<lb n="777"/>it iuga et inclusum suspirat pectore Bacchum. 
<lb n="778"/>ergo inter Tyrias, facibus ceu subdita, matres 
<lb n="779"/>clamat: <q>Io coniunx, quocumque in cardine mundi 
<lb n="780"/>bella moues, huc signa refer. uiolentior hic est, 
<lb n="781"/>hic hostis propior. tu nunc fortasse sub ipsis 
<lb n="782"/>urbis Dardaniae muris uibrantia tela 
<lb n="783"/>excipis intrepidus clipeo saeuamque coruscans 
<lb n="784"/>lampada Tarpeis infers incendia tectis. 
<lb n="785"/>interea tibi prima domus atque unica proles 
<lb n="786"/>heu gremio in patriae Stygias raptatur ad aras. 
<lb n="787"/>i nunc, Ausonios ferro populare penates 
<lb n="788"/>et uetitas molire uias. i, pacta resigna 
<lb n="789"/>per cunctos iurata deos. sic praemia reddit 
<lb n="790"/>Carthago et talis iam nunc tibi soluit honores. 
<lb n="791"/>quae porro haec pietas delubra aspergere tabo? 
<lb n="792"/>heu primae scelerum causae mortalibus aegris, 
<lb n="793"/>naturam nescire deum! iusta ite precari 
<lb n="794"/>ture pio caedumque feros auertite ritus. 
<lb n="795"/>mite et cognatum est homini deus. hactenus, oro, 
<lb n="796"/>sit satis ante aras caesos uidisse iuuencos. 
<lb n="797"/>aut si uelle nefas superos fixumque sedetque, 
<lb n="798"/>me, me, quae genui, uestris absumite uotis. 
<lb n="799"/>cur spoliare iuuat Libycas hac indole terras? 
<lb n="800"/>an flendae magis Aegates et mersa profundo 
<lb n="801"/>Punica regna forent, olim si sorte cruenta <pb/> 
<lb n="802"/>esset tanta mei uirtus praerepta mariti?</q> 
<lb n="803"/>haec dubios uario diuumque hominisque timore 
<lb n="804"/>ad cauta inlexere patres, ipsique relictum 
<lb n="805"/>abnueret sortem an superum pareret honori. 
<lb n="806"/>tum uero trepidare metu uix compos Imilce, 
<lb n="807"/>magnanimi metuens immitia corda mariti. </p>
<lb n="808"/><p>His auide auditis ductor sic deinde profatur: 
<lb n="809"/><q>Quid tibi pro tanto non impar munere soluat 
<lb n="810"/>Hannibal aequatus superis? quae praemia digna 
<lb n="811"/>inueniam, Carthago parens? noctemque diemque 
<lb n="812"/>arma feram, templisque tuis hinc plurima faxo 
<lb n="813"/>hostia ab Ausonio ueniat generosa Quirino. 
<lb n="814"/>at puer armorum et belli seruabitur heres. 
<lb n="815"/>spes, o nate, meae Tyriarumque unica rerum, 
<lb n="816"/>Hesperia minitante, salus, terraque fretoque 
<lb n="817"/>certare Aeneadis dum stabit uita memento. 
<lb n="818"/>perge (patent Alpes) nostroque incumbe labori. 
<lb n="819"/>uos quoque, di patrii, quorum delubra piantur 
<lb n="820"/>caedibus atque coli gaudent formidine matrum, 
<lb n="821"/>huc laetos uultus totasque aduertite mentes. 
<lb n="822"/>namque paro sacra et maioris molior aras. 
<lb n="823"/>tu, Mago, aduersi conside in uertice montis, 
<lb n="824"/>tu laeuos propior collis accede, Choaspe, 
<lb n="825"/>ad claustra et fauces ducat per opaca Sychaeus. 
<lb n="826"/>ast ego te, Trasimenne, uago cum milite praeceps 
<lb n="827"/>lustrabo et superis quaeram libamina belli. 
<lb n="828"/>namque haud parua deus promissis spondet apertis, 
<lb n="829"/>quae spectata, uiri, patriam referatis in urbem.</q> <pb/> 
</p></div1>

<div1 type="book" n="5">
<p> 
<lb n="1"/>Ceperat Etruscos occulto milite colles 
<lb n="2"/>Sidonius ductor perque alta silentia noctis 
<lb n="3"/>siluarum anfractus caecis insederat armis. 
<lb n="4"/>at parte e laeua restagnans gurgite uasto 
<lb n="5"/>effigiem in pelagi lacus umectabat inerti<add>s</add> 
<lb n="6"/>et late multo foedabat proxima limo. 
<lb n="7"/>quae uada Faunigenae regnata antiquitus Arno 
<lb n="8"/>nunc uoluente die Trasimenni nomina seruant. 
<lb n="9"/>Lydius huic genitor, <add>T</add>moli decus, aequore longo 
<lb n="10"/>Maeoniam quondam in Latias aduexerat oras 
<lb n="11"/>Tyrrhenus pubem dederatque uocabula terris. 
<lb n="12"/>isque insueta tubae monstrauit murmura primus 
<lb n="13"/>gentibus et bellis ignaua silentia rupit, 
<lb n="14"/>nec modicus uoti natum ad maiora fouebat. 
<lb n="15"/>uerum ardens puero castumque exuta pudorem 
<lb n="16"/>(nam forma certare deis, Trasimenne, ualeres) 
<lb n="17"/>litore correptum stagnis demisit Agylle, 
<lb n="18"/>flore capi iuuenem primaeuo lubrica mentem 
<lb n="19"/>nympha nec Idalia lenta incaluisse sagitta. 
<lb n="20"/>solatae uiridi penitus fouere sub antro 
<lb n="21"/>Naides amplexus undosaque regna trementem. 
<lb n="22"/>hinc dotale lacus nomen, lateque Hymenaeo 
<lb n="23"/>conscia lasciuo Trasimennus dicitur unda. </p>
<lb n="24"/><p>Et iam curriculo nigram nox roscida metam 
<lb n="25"/>stringebat, nec se thalamis Tithonia coniunx 
<lb n="26"/>protulerat stabatque nitens in limine primo, <pb/> 
<lb n="27"/>cum minus abnuerit noctem desisse uiator 
<lb n="28"/>quam coepisse diem: consul carpebat iniquas, 
<lb n="29"/>praegrediens signa ipsa, uias, omnisque ruebat 
<lb n="30"/>mixtus eques nec discretis leuia arma maniplis 
<lb n="31"/>insertique globo pedites, et inutile Marti 
<lb n="32"/>lixarum uulgus praesago cuncta tumultu 
<lb n="33"/>implere, et pugnam fugientum more petebant. 
<lb n="34"/>tum super ipse lacus densam caligine caeca 
<lb n="35"/>exhalans nebulam late corruperat omnem 
<lb n="36"/>prospectum miseris, atque atrae noctis amictu 
<lb n="37"/>squalebat pressum picea inter nubila caelum. 
<lb n="38"/>nec Poenum liquere doli: sedet ense reposto 
<lb n="39"/>abditus et nullis properantem occursibus arcet. 
<lb n="40"/>ire datur, longeque patet ceu pace quieta 
<lb n="41"/>incustoditum, mox inremeabile, litus. 
<lb n="42"/>namque sub angustas artato limite fauces 
<lb n="43"/>in fraudem ducebat iter, geminumque receptis 
<lb n="44"/>exitium, hinc rupes, hinc undae claustra premebant. 
<lb n="45"/>at tur<add>m</add>a umbroso seruabat uertice montis 
<lb n="46"/>hostilem ingressum, refugos habitura sub ictu: 
<lb n="47"/>haud secus ac uitreas sollers piscator ad undas, 
<lb n="48"/>ore leuem patulo texens de uimine nassam, 
<lb n="49"/>cautius interiora ligat mediamque per aluum 
<lb n="50"/>sensim fastigans compressa cacumina nectit 
<lb n="51"/>ac fraude artati remeare foraminis arcet 
<lb n="52"/>introitu facilem quem traxit ab aequore piscem. <pb/> </p>
<lb n="53"/><p>Ocius interea propelli signa iubebat 
<lb n="54"/>excussus consul fatorum turbine mentem, 
<lb n="55"/>donec flammiferum tollentes aequore currum 
<lb n="56"/>solis equi sparsere diem. iamque orbe renato 
<lb n="57"/>diluerat nebulas Titan, sensimque fluebat 
<lb n="58"/>caligo in terras nitido resoluta sereno. 
<lb n="59"/>tunc ales, priscum populis de more Latinis 
<lb n="60"/>auspicium cum bella parant mentesque deorum 
<lb n="61"/>explorant super euentu, ceu praescia luctus 
<lb n="62"/>damnauit uesci planctuque alimenta refugit. 
<lb n="63"/>nec rauco taurus cessauit flebile ad aras 
<lb n="64"/>immugire sono pressamque ad colla bipennem 
<lb n="65"/>incerta ceruice ferens altaria liquit. 
<lb n="66"/>signa etiam effusa certant dum uellere mole, 
<lb n="67"/>taeter humo lacera nitentum erupit in ora 
<lb n="68"/>exultans cruor, et caedis documenta futurae 
<lb n="69"/>ipsa parens miseris gremio dedit atra cruento. 
<lb n="70"/>ac super haec diuum genitor terrasque fretumque 
<lb n="71"/>concutiens tonitru Cyclopum rapta caminis 
<lb n="72"/>fulmina Tyrrhenas Trasimenni torsit in undas, 
<lb n="73"/>ictusque aetheria per stagna patentia flamma 
<lb n="74"/>fumauit lacus atque arserunt fluctibus ignes. 
<lb n="75"/>heu uani monitus frustraque morantia Parcas 
<lb n="76"/>prodigia! heu fatis superi certare minores! 
<lb n="77"/>atque hic, egregius linguae nomenque superbum, 
<lb n="78"/>Coruinus, Phoebea sedet cui casside fulua 
<lb n="79"/>ostentans ales proauitae insignia pugnae, 
<lb n="80"/>plenus et ipse deum, et socium terrente pauore 
<lb n="81"/>immiscet precibus monita atque his uocibus infit: 
<lb n="82"/><q>Iliacas per te flammas Tarpeiaque saxa, 
<lb n="83"/>per patrios, consul, muros suspensaque nostrae 
<lb n="84"/>euentu pugnae natorum pignora, cedas 
<lb n="85"/>oramus superis tempusque ad proelia dextrum 
<lb n="86"/>opperiare. dabunt idem camposque diemque 
<lb n="87"/>pugnandi: tantum ne dedignare secundos 
<lb n="88"/>expectare deos. cum fulserit hora, cruentam 
<lb n="89"/>quae stragem Libyae portet, tum signa sequentur 
<lb n="90"/>nulla uulsa manu, uescique interritus ales 
<lb n="91"/>gaudebit, nullosque uomet pia terra cruores. 
<lb n="92"/>an te praestantem belli fugit, improba quantum 
<lb n="93"/>hoc possit Fortuna loco? sedet obuius hostis 
<lb n="94"/>aduersa fronte, at circa nemorosa minantur 
<lb n="95"/>insidias iuga, nec laeua stagnantibus undis 
<lb n="96"/>effugium patet, et tenui stant tramite fauces. 
<lb n="97"/>si certare dolis et bellum ducere cordi est, 
<lb n="98"/>interea rapidis aderit Seruilius armis, 
<lb n="99"/>cui par imperium et uires legionibus aequae. 
<lb n="100"/>bellandum est astu. leuior laus in duce dextrae.</q> </p>
<lb n="101"/><p>Talia Coruinus, primoresque addere passim 
<lb n="102"/>orantum uerba, et diuisus quisque timori<add>s</add> 
<lb n="103"/>nunc superos, ne Flamin<add>i</add>o, nunc deinde precari 
<lb n="104"/>Flaminium, ne caelicolis contendere perstet. 
<lb n="105"/>acrius hoc accensa ducis surrexerat ira, 
<lb n="106"/>auditoque furens socias non defore uires 
<lb n="107"/><q>Sicine nos</q> inquit <q>Boiorum in bella ruentis 
<lb n="108"/>spectastis, cum tanta lues uulgusque tremendum 
<lb n="109"/>ingrueret, rupesque iterum Tarpeia paueret? 
<lb n="110"/>quas ego tunc animas dextra, quae corpora fudi, 
<lb n="111"/>irata tellure sata et uix uulnere uitam 
<lb n="112"/>reddentis uno! iacuere ingentia membra 
<lb n="113"/>per campos magnisque premunt nunc ossibus arua. 
<lb n="114"/>scilicet has sera ad laudes Seruilius arma 
<lb n="115"/>adiungat, nisi diuiso uicisse triumpho 
<lb n="116"/>ut nequeam et decoris contentus parte quiescam? 
<lb n="117"/>quippe monent superi. similes ne fingite uobis, 
<lb n="118"/>classica qui tremitis, diuos. sat magnus in hostem 
<lb n="119"/>augur adest ensis, pulchrumque et milite dignum <pb/> 
<lb n="120"/>auspicium Latio quod in armis dextera praestat. 
<lb n="121"/>an, Coruine, sedet, clausum se consul inerti 
<lb n="122"/>ut teneat uallo, Poenus nunc occupet altos 
<lb n="123"/>Arreti muros, Corythi nunc diruat arcem, 
<lb n="124"/>hinc Clusina petat, postremo ad moenia Romae 
<lb n="125"/>inlaesus contendat iter? deforme sub armis 
<lb n="126"/>uana superstitio est: dea sola in pectore Virtus 
<lb n="127"/>bellantum uiget. umbrarum me noctibus atris 
<lb n="128"/>agmina circumstant, Trebiae qui gurgite quique 
<lb n="129"/>Eridani uoluuntur aquis, inhumata iuuentus.</q> </p>
<lb n="130"/><p>Nec mora. iam medio coetu signisque sub ipsis 
<lb n="131"/>postrema aptabat nulli exorabilis arma. 
<lb n="132"/>aere atque aequorei tergo flauente iuuenci 
<lb n="133"/>cassis erat munita uiro, cui uertice surgens 
<lb n="134"/>triplex crista iubas effundit crine Suebo: 
<lb n="135"/>Scylla super fracti contorquens pondera remi 
<lb n="136"/>instabat saeuosque canum pandebat hiatus, 
<lb n="137"/>nobile Gargeni spolium, quod rege superbus 
<lb n="138"/>Boiorum caeso capiti inlacerabile uictor 
<lb n="139"/>aptarat pugnasque decus portabat in omnis. 
<lb n="140"/>loricam induitur: tortos huic nexilis hamos 
<lb n="141"/>ferro squama rudi permixtoque asperat auro. 
<lb n="142"/>tum clipeum capit, aspersum quem caedibus olim 
<lb n="143"/>Celticus ornarat cruor, umentique sub antro 
<lb n="144"/>ceu fetum lupa permulcens puerilia membra 
<lb n="145"/>ingentem Assaraci caelo nutribat alumnum. 
<lb n="146"/>hinc ensem lateri dextraeque accommodat hastam. 
<lb n="147"/>stat sonipes uexatque ferox umentia frena, 
<lb n="148"/>Caucas<add>e</add>am instratus uirgato corpore tigrim. 
<lb n="149"/>inde exceptus equo, qua dant angusta uiarum, 
<lb n="150"/>nunc hos, nunc illos adit atque hortatibus implet: 
<lb n="151"/><q>Vestrum opus est uestrumque decus suffixa per urbem 
<lb n="152"/>Poeni ferre ducis spectanda parentibus ora. 
<lb n="153"/>unum hoc pro cunctis sat erit caput. aspera quisque 
<lb n="154"/>hortamenta sibi referat: <q>Meus, heu! meus atris 
<lb n="155"/>Ticini frater ripis iacet,</q> <q>At meus alta 
<lb n="156"/>metitur stagna Eridani sine funere natus.</q> 
<lb n="157"/>haec sibi quisque; sed, est uestrum cui nulla doloris 
<lb n="158"/>priuati rabies, is uero ingentia sumat 
<lb n="159"/>e medio, fodiant quae magnas pectus in iras, 
<lb n="160"/>perfractas Alpes passamque infanda Saguntum, 
<lb n="161"/>quosque nefas uetiti transcendere nomen Hiberi, 
<lb n="162"/>tangere iam Thybrim. nam dum nos augur et extis 
<lb n="163"/>quaesitae fibrae uanusque moratur haruspex, 
<lb n="164"/>solum iam superest Tarpeio imponere castra.</q> </p>
<lb n="165"/><p>Turbidus haec, uisoque artis in milibus atras 
<lb n="166"/>bellatore iubas aptante <q>Est, Orfite, munus, 
<lb n="167"/>est</q> ait <q>hoc certare tuum, quis opima uolenti 
<lb n="168"/>dona Ioui portet feretro suspensa cruento. 
<lb n="169"/>nam cur haec alia pariatur gloria dextra?</q> 
<lb n="170"/>hinc praeuectus equo, postquam inter proelia notam 
<lb n="171"/>accepit uocem, <q>Procul hinc te Martius,</q> inquit 
<lb n="172"/><q>Murrane, ostendit clamor, uideoque furentem 
<lb n="173"/>iam Tyria te caede. uenit laus quanta! sed, oro, 
<lb n="174"/>haec angusta loci ferro patefacta relaxa.</q> 
<lb n="175"/>tum Soracte satum, praestantem corpore et armis, 
<lb n="176"/>Aequanum noscens, patrio cui ritus in aruo, 
<lb n="177"/>cum pius Arcitenens accensis gaudet aceruis, 
<lb n="178"/>exta ter innocuos laetum portare per ignes, 
<lb n="179"/><q>Sic in Apollinea semper uestigia pruna 
<lb n="180"/>inuiolata teras uictorque uaporis ad aras 
<lb n="181"/>dona serenato referas sollemnia Phoebo: 
<lb n="182"/>concipe</q> ait <q>dignum factis, Aequane, furorem 
<lb n="183"/>uulneribusque tuis. socio te caedis et irae 
<lb n="184"/>non ego Marmaridum mediam penetrare phalangem 
<lb n="185"/>Cinyphiaeque globos dubitarim inrumpere turmae.</q> <pb/> </p>
<lb n="186"/><p>Nec iam ultra monitus et uerba morantia Martem 
<lb n="187"/>ferre ualet: longo Aeneadis quod flebitur aeuo 
<lb n="188"/>increpuere simul feralia classica signum, 
<lb n="189"/>ac tuba terrificis fregit stridoribus auras. 
<lb n="190"/>heu dolor, heu lacrimae nec post tot saecula serae! 
<lb n="191"/>horresco ut pendente malo, ceu ductor ad arma 
<lb n="192"/>exciret Tyrius. latebrosis collibus Astur 
<lb n="193"/>et Libys et torta Baliaris saeuus habena 
<lb n="194"/>erumpunt multusque Maces Garamasque Nomasque, 
<lb n="195"/>tum, quo non alius uenalem in proelia dextram 
<lb n="196"/>ocior attulerit conductaque bella probarit, 
<lb n="197"/>Cantaber et galeae contempto tegmine Vasco. 
<lb n="198"/>hinc pariter rupes, lacus hinc, hinc arma simulque 
<lb n="199"/>consona uox urget, signum clamore uicissim 
<lb n="200"/>per collis Tyria circumfundente corona. </p>
<lb n="201"/><p>Auertere dei uultus fatoque dederunt 
<lb n="202"/>maiori non sponte locum; stupet ipse tyranni 
<lb n="203"/>fortunam Libyci Mauors, disiectaque crinem 
<lb n="204"/>inlacrimat Venus, et Delum peruectus Apollo 
<lb n="205"/>tristem maerenti solatur pectine luctum. 
<lb n="206"/>sola Apennini residens in uertice diras 
<lb n="207"/>expectat caedes immiti pectore Iuno. </p>
<lb n="208"/><p>Primae Picentum, rupto ceu turbine fusa 
<lb n="209"/>agmina et Hannibalem ruere ut uidere, cohortes 
<lb n="210"/>inuadunt ultro et poenas pro morte futura, 
<lb n="211"/>turbato uictore, petunt accensa iuuentus, 
<lb n="212"/>et uelut erepto metuendi libera caelo 
<lb n="213"/>manibus ipsa suis praesumpta piacula mittit. 
<lb n="214"/>funditur unanimo nisu et concordibus ausis 
<lb n="215"/>pilorum in Poenos nimbus, fixosque repulsi 
<lb n="216"/>summittunt clipeos curuato pondere teli. 
<lb n="217"/>acrius hoc rursum Libys (et praesentia saeui 
<lb n="218"/>extimulat ducis) hortantes se quisque uicissim 
<lb n="219"/>incumbunt pressoque impellunt pectore pectus. </p>
<lb n="220"/><p>Ipsa, facem quatiens ac flauam sanguine multo 
<lb n="221"/>sparsa comam, medias acies Bellona pererrat. 
<lb n="222"/>stridit Tartareae nigro sub pectore diuae 
<lb n="223"/>letiferum murmur, feralique horrida cantu 
<lb n="224"/>bucina lymphatas agit in certamina mentes. 
<lb n="225"/>his iras aduersa fouent crudusque ruente 
<lb n="226"/>fortuna stimulus spem proiecisse salutis: 
<lb n="227"/>hos dexter deus et laeto Victoria uultu 
<lb n="228"/>adridens acuit, Martisque fauore fruuntur. </p>
<lb n="229"/><p>Abreptus pulchro caedum Lateranus amore 
<lb n="230"/>dum sequitur dextram, in medios penetrauerat hostis. 
<lb n="231"/>quem postquam florens aequali Lentulus aeuo 
<lb n="232"/>conspexit nimium pugnae nimiumque cruoris 
<lb n="233"/>infestas inter non aequo Marte cateruas 
<lb n="234"/>fata inritantem, nisu se concitat acri 
<lb n="235"/>immitemque Bagam, qui iam uicina ferebat 
<lb n="236"/>uulnera pugnantis tergo, uelocior hasta 
<lb n="237"/>occupat et socium duris se casibus addit. 
<lb n="238"/>tunc alacres arma adglomerant geminaque corusci 
<lb n="239"/>fronte micant: paribus fulgent capita ardua cristis. 
<lb n="240"/>actus in aduersos casu (namque obuia ferre 
<lb n="241"/>arma quis auderet, nisi quem deus ima colentum 
<lb n="242"/>damnasset Stygiae nocti?) praefracta gerebat 
<lb n="243"/>Syrticus excelso decurrens robora monte 
<lb n="244"/>et quatiens acer nodosi pondera rami 
<lb n="245"/>flagrabat geminae nequiquam caedis amore: 
<lb n="246"/><q>Non hic Aegates infidaque litora nautis, 
<lb n="247"/>o iuuenes, motumque nouis sine Marte procellis 
<lb n="248"/>fortunam bello pelagus dabit. aequoris olim <pb/> 
<lb n="249"/>uictores, media sit qualis, discite, terra 
<lb n="250"/>bellator Libys, et meliori cedite regnis.</q> 
<lb n="251"/>ac simul infesto Lateranum pondere truncae 
<lb n="252"/>arboris urgebat iungens conuicia pugnae. 
<lb n="253"/>Lentulus huic frendens ira: <q>Trasimennus in altos 
<lb n="254"/>ascendet citius collis, quam sanguine roret 
<lb n="255"/>iste pio ramus,</q> subsidensque ilia nisu 
<lb n="256"/>conantis suspensa fodit. tum feruidus atro 
<lb n="257"/>pulmone exundat per hiantia uiscera sanguis. </p>
<lb n="258"/><p>Nec minus accensis in mutua funera dextris 
<lb n="259"/>parte alia campi saeuit furor. altus Iertes 
<lb n="260"/>obtruncat Nerium. Rullo ditissimus arui 
<lb n="261"/>occumbis, generose Volunx, nec clausa repostis 
<lb n="262"/>pondera thesauris patrio nec regia quondam 
<lb n="263"/>praefulgens ebore et possessa mapalia soli 
<lb n="264"/>profuerunt. quid rapta iuuant, quid gentibus auri 
<lb n="265"/>numquam extincta sitis? modo quem Fortuna fouendo 
<lb n="266"/>congestis opibus donisque refersit opimis, 
<lb n="267"/>nudum Tartarea portabit nauita cumba. </p>
<lb n="268"/><p>Iuxta bellator iuuenilibus Appius ausis 
<lb n="269"/>pandebat campum caede atque, ubi plurima uirtus 
<lb n="270"/>nullique aspirare uigor, decus inde petebat. 
<lb n="271"/>obuius huic Atlans, Atlans a litore Hibero, 
<lb n="272"/>nequiquam extremae longinquus cultor harenae, 
<lb n="273"/>impetit os hasta, leuiterque e corpore summo 
<lb n="274"/>degustat cuspis generosum extrema cruorem. 
<lb n="275"/>intonuere minae, uiolentaque lumina flammis 
<lb n="276"/>exarsere nouis. furit et diffulminat omnem 
<lb n="277"/>obstantum turbam; at clausum sub casside uulnus 
<lb n="278"/>Martia commendat mananti sanguine membra. 
<lb n="279"/>tum uero aspiceres pauitantem et condere semet 
<lb n="280"/>nitentem sociis iuuenem, ceu tigride cerua 
<lb n="281"/>Hyrcana cum pressa tremit, uel territa pennas 
<lb n="282"/>colligit accipitrem cernens in nube columba, 
<lb n="283"/>aut dumis subit, albenti si sensit in aethra 
<lb n="284"/>librantem nisus aquilam, lepus. ora citato 
<lb n="285"/>ense ferit, tum colla uiri dextramque micantem 
<lb n="286"/>demetit ac mutat successu saeuior hostem. </p>
<lb n="287"/><p>Stabat fulgentem portans in bella bipennem 
<lb n="288"/>Cinyphius socerique miser Magonis inire 
<lb n="289"/>optabat pugnam ante oculos spe laudis Isalcas, 
<lb n="290"/>Sidonia tumidus sponsa uanoque superbus 
<lb n="291"/>foedere promissae post Dardana proelia taedae. 
<lb n="292"/>huic immittit atrox uiolentas Appius iras 
<lb n="293"/>conantique grauem fronti librare securim 
<lb n="294"/>altior insurgens galeam super exigit ictum. 
<lb n="295"/>at fragilis ualido conamine soluitur ensis 
<lb n="296"/>aere in Cinyphio, nec dispar sortis Isalcas 
<lb n="297"/>umbonem incerto detersit futtilis ictu. 
<lb n="298"/>tum quod humo haud umquam ualuisset uellere saxum, 
<lb n="299"/>ni uires trux ira daret, contorquet anhelans 
<lb n="300"/>Appius et lapsu resupino in terga cadentem 
<lb n="301"/>mole premit scopuli perfractisque ossibus urget. 
<lb n="302"/>uidit coniuncto miscens certamina campo 
<lb n="303"/>labentem socer, et lacrimae sub casside fusae 
<lb n="304"/>cum gemitu, rapidusque ruit: data foedera nuper 
<lb n="305"/>accendunt animos expectatique nepotes. 
<lb n="306"/>iamque aderat clipeumque uiri atque immania membra 
<lb n="307"/>lustrabat uisu, propiorque a fronte coruscae 
<lb n="308"/>lux galeae saeuas paulum tardauerat iras. 
<lb n="309"/>haud secus, e specula praeceps delatus opaca, <pb/> 
<lb n="310"/>subsidens campo summissos contrahit artus, 
<lb n="311"/>cum uicina trucis conspexit cornua tauri, 
<lb n="312"/>quamuis longa fames stimulet, leo: nunc ferus alta 
<lb n="313"/>surgentis ceruice toros, nunc torua sub hirta 
<lb n="314"/>lumina miratur fronte ac iam signa mouentem 
<lb n="315"/>et sparsa pugnas meditantem spectat harena. 
<lb n="316"/>hic prior intorquens telum sic Appius infit: 
<lb n="317"/><q>Si qua tibi pietas, ictum ne desere foedus 
<lb n="318"/>et generum comitare socer.</q> per tegmina uelox 
<lb n="319"/>tunc aerisque moras laeuo stetit hasta lacerto. 
<lb n="320"/>at contra non dicta Libys, sed feruidus hastam 
<lb n="321"/>perlibrat, magni donum memorabile fratris, 
<lb n="322"/>caeso quam uictor sub moenibus ille Sagunti 
<lb n="323"/>abstulerat Durio ac spectatae nobile pugnae 
<lb n="324"/>germano dederat portare in proelia pignus. 
<lb n="325"/>telum ingens perque arma uiri perque ora, doloris 
<lb n="326"/>adiutum nisu, letalem pertulit ictum, 
<lb n="327"/>exanguesque uiri conantis uellere ferrum 
<lb n="328"/>in uulnus cecidere manus. iacet aequore nomen 
<lb n="329"/>clarum Maeonio atque Italae pars magna ruinae 
<lb n="330"/>Appius. intremuere lacus, corpusque refugit 
<lb n="331"/>contractis Trasimennus aquis: telum ore cruento 
<lb n="332"/>expirans premit atque admorsae immurmurat hastae. </p>
<lb n="333"/><p>Nec fati melior Mamercus corpore toto 
<lb n="334"/>exsoluit poenas nulli non saucius hosti. 
<lb n="335"/>namque per aduersos, qua Lusitana ciebat 
<lb n="336"/>pugnas dira manus, raptum cum sanguine caesi 
<lb n="337"/>signiferi magna uexillum mole ferebat 
<lb n="338"/>et trepida infelix reuocabat signa suorum. 
<lb n="339"/>sed furiata cohors ausisque accensa superbis 
<lb n="340"/>quodcumque ipsa manu gestabat missile, quicquid 
<lb n="341"/>praebebat tellus sparsis uix peruia telis 
<lb n="342"/>iniecit pariter, pluresque in corpore nullum 
<lb n="343"/>inuenere locum perfossis ossibus hastae. </p>
<lb n="344"/><p>Aduolat interea fraterni uulneris ira 
<lb n="345"/>turbatus Libyae ductor, uisoque cruore, 
<lb n="346"/>num lateri cuspis, num toto pondere telum 
<lb n="347"/>sedisset, fratremque amens sociosque rogabat. 
<lb n="348"/>utque metum leti procul et leuiora pauore 
<lb n="349"/>cognouit, proprio tectum gestamine praeceps 
<lb n="350"/>ex acie rapit et tutis a turbine pugnae 
<lb n="351"/>constituit castris. medicas hinc ocius artes 
<lb n="352"/>et senioris opem Synhali uocat. unguere uulnus 
<lb n="353"/>herbarum hic sucis ferrumque e corpore cantu 
<lb n="354"/>exigere et somnum tacto misisse chelydro 
<lb n="355"/>anteibat cunctos, nomenque erat inde per urbes 
<lb n="356"/>perque Paraetoniae celebratum litora Syrtis. 
<lb n="357"/>ipse olim antiquo primum Garamanticus Hammon 
<lb n="358"/>scire pater dederat Synhalo morsusque ferarum 
<lb n="359"/>telorumque grauis ictus sedare medendo. 
<lb n="360"/>atque is deinde suo moriens caelestia dona 
<lb n="361"/>monstrauit nato, natusque heredis honori 
<lb n="362"/>tramisit patrias artis. quem deinde secutus 
<lb n="363"/>haud leuior fama Synhalus Garamantica sollers 
<lb n="364"/>monstrata augebat studio multaque uetustum 
<lb n="365"/>Hammonis comitem numerabat imagine patrem. 
<lb n="366"/>tum proauita ferens leni medicamina dextra 
<lb n="367"/>ocius, intortos de more astrictus amictus, 
<lb n="368"/>mulcebat lympha purgatum sanguine uulnus. 
<lb n="369"/>at Mago, exuuias secum caesique uolutans 
<lb n="370"/>hostis mente necem, fraternas pectore curas 
<lb n="371"/>pellebat dictis et casum laude leuabat: 
<lb n="372"/><q>Parce metu, germane. meis medicamina nulla 
<lb n="373"/>aduersis maiora feres: iacet Appius hasta 
<lb n="374"/>ad manis pulsus nostra. si uita relinquat, <pb/> 
<lb n="375"/>sat nobis actum est: sequar hostem laetus ad umbras.</q> </p>
<lb n="376"/><p>Quae dum turbatos auertunt aequore campi 
<lb n="377"/>ductores ualloque tenent, ex agmine Poenum 
<lb n="378"/>cedentem consul tumulo speculatus ab alto 
<lb n="379"/>atque atram belli castris se condere nubem, 
<lb n="380"/>turbidus extemplo trepidantis milite maesto 
<lb n="381"/>inuadit cuneos subitoque pauore relaxat 
<lb n="382"/>iam rarescentis acies. tum uoce feroci 
<lb n="383"/>poscit ecum ac mediae ruit in certamina uallis. 
<lb n="384"/>sic ubi torrentem crepitanti grandine nimbum 
<lb n="385"/>inlidit terris molitus Iuppiter altas 
<lb n="386"/>fulmine nunc Alpes, nunc mixta Ceraunia caelo, 
<lb n="387"/>intremuere simul tellus et pontus et aether, 
<lb n="388"/>ipsaque commoto quatiuntur Tartara mundo. 
<lb n="389"/>incidit attonitis inopino turbine Poenis 
<lb n="390"/>haud secus improuisa lues, gelidusque sub ossa 
<lb n="391"/>peruasit miseris conspecti consulis horror. 
<lb n="392"/>it medius ferroque ruens densissima latum 
<lb n="393"/>pandit iter. clamor uario discrimine uocum 
<lb n="394"/>fert belli rabiem ad superos et sidera pulsat, 
<lb n="395"/>ceu pater Oceanus cum saeua Tethye Calpen 
<lb n="396"/>Herculeam ferit atque exesa in uiscera montis 
<lb n="397"/>contortum pelagus latrantibus ingerit undis: 
<lb n="398"/>dant gemitum scopuli, fractasque in rupibus undas 
<lb n="399"/>audit Tartessos latis distermina terris, 
<lb n="400"/>audit non paruo diuisus gurgite Lixus. </p>
<lb n="401"/><p>Ante omnis iaculo tacitas fallente per auras 
<lb n="402"/>occumbit Bogus, infaustum qui primus ad amnem 
<lb n="403"/>Ticini rapidam in Rutulos contorserat hastam. 
<lb n="404"/>ille sibi longam Clotho turbamque nepotum 
<lb n="405"/>crediderat uanis deceptus in alite signis. 
<lb n="406"/>sed non augurio Parcarum impellere metas 
<lb n="407"/>concessum cuiquam: ruit inter tela cruentis 
<lb n="408"/>suspiciens oculis caelum superosque reposcit 
<lb n="409"/>tempora promissae media iam morte senectae. 
<lb n="410"/>nec Bagaso exultare datum <add>a</add>ut impune relictum 
<lb n="411"/>consulis ante oculos uita spoliasse Libonem. 
<lb n="412"/>laurigeris decus illud auis nauaque iuuenta 
<lb n="413"/>florebat, sed Massylus succiderat ensis 
<lb n="414"/>pubescente caput mala, properoque uirentis 
<lb n="415"/>delerat leto bellator barbarus annos. 
<lb n="416"/>Flaminium implorasse tamen iam morte suprema 
<lb n="417"/>haud frustra fuit. auulsa est nam protinus hosti 
<lb n="418"/>ore simul ceruix: iuuit punire feroci 
<lb n="419"/>uictorem exemplo <add>et</add> monstratum reddere letum. </p>
<lb n="420"/><p>Quis deus, o Musae, paribus tot funera uerbis 
<lb n="421"/>euoluat, tantisque umbris in carmine digna 
<lb n="422"/>quis lamenta ferat? certantis laude cadendi 
<lb n="423"/>primaeuos iuuenes mortisque in limine cruda 
<lb n="424"/>facta uirum et fixis rabiem sub pectore telis? 
<lb n="425"/>sternitur alternus uastis concursibus hostis, 
<lb n="426"/>nec spoliare uacat praedaeque aduertere mentem. 
<lb n="427"/>urget amor caedum, clausis dum detinet hostem 
<lb n="428"/>fraternum castris uulnus, funditque ruitque 
<lb n="429"/>nunc iaculis, nunc ense, modo inter milia consul 
<lb n="430"/>bellantum conspectus equo, modo Marte feroci 
<lb n="431"/>ante aquilas et signa pedes. fluit impia riuis 
<lb n="432"/>saguineis uallis, tumulique et concaua saxa 
<lb n="433"/>armorum sonitus flatusque imitantur equorum. </p>
<lb n="434"/><p>Miscebat campum, membrorum in proelia portans 
<lb n="435"/>celsius humano robur, uisaque pauentis 
<lb n="436"/>mole gigantei uertebat corporis alas 
<lb n="437"/>Othrys Marmarides: lati super agmen utrumque 
<lb n="438"/>ingens tollebant umeri caput, hirtaque toruae <pb/> 
<lb n="439"/>frontis caesaries et crinibus aemula barba 
<lb n="440"/>umbrabat rictus; squalore hinc hispida diro 
<lb n="441"/>et uillosa feris horrebant pectora saetis. 
<lb n="442"/>aspirare uiro propioremque addere Martem 
<lb n="443"/>haud ausum cuiquam. laxo ceu belua campo 
<lb n="444"/>incessebatur tutis ex agmine telis. 
<lb n="445"/>tandem uesanos palantum in terga ferenti 
<lb n="446"/>cum fremitu uultus tacita per nubila penna 
<lb n="447"/>intrauit toruum Gortynia lumen harundo 
<lb n="448"/>auertitque uirum. fugientis ad agmina consul 
<lb n="449"/>intorquet tergo iaculum, quod tegmine nudas 
<lb n="450"/>inrupit costas hirtoque a pectore primum 
<lb n="451"/>mucronem ostendit. rapidus conuellere temptat 
<lb n="452"/>qua nasci ferrum fulgenti cuspide cernit, 
<lb n="453"/>donec abundanter defuso sanguine late 
<lb n="454"/>procubuit moriens et telum uulnere pressit. 
<lb n="455"/>spiritus exundans uicinum puluere moto 
<lb n="456"/>perflauit campum et nubem dispersit in auras. </p>
<lb n="457"/><p>Nec minor interea tumulis siluisque fremebat 
<lb n="458"/>diuersis Mauors, uariaque per ardua pugna 
<lb n="459"/>et saxa et dumi rorantes caede nitebant. 
<lb n="460"/>exitium trepidis letique et stragis acerbae 
<lb n="461"/>causa Sychaeus erat. Murranum ille eminus hasta 
<lb n="462"/>perculerat, quo non alius, cum bella silerent, 
<lb n="463"/>dulcius Oeagrios pulsabat pectine neruos. 
<lb n="464"/>occubuit silua in magna patriosque sub ipso 
<lb n="465"/>quaesiuit montis leto ac felicia Baccho 
<lb n="466"/>Aequana et Zephyro Surrentum molle salubri. 
<lb n="467"/>addiderat misero comitem pugnaeque ferocis 
<lb n="468"/>gaudebat tristi uictor nouitate Sychaeus. 
<lb n="469"/>palantis nam dum sequitur, peruaserat altam 
<lb n="470"/>in siluam et priscae reclinis ab ictibus ulmi 
<lb n="471"/>terga tuebatur trunco frustraque relictos 
<lb n="472"/>Tauranus comites suprema uoce ciebat. 
<lb n="473"/>transegit iuuenem ac perfossis incita membris 
<lb n="474"/>haesit in opposito cuspis Sidonia ligno. </p>
<lb n="475"/><p>Quid uobis, quaenam ira deum, uel mente sinistra 
<lb n="476"/>quae sedit formido, uiri? qui Marte relicto 
<lb n="477"/>ramorum quaesistis opem. non aequus in artis 
<lb n="478"/>nimirum rebus suasor metus. arguit asper 
<lb n="479"/>exitus euentu praui consulta timoris. 
<lb n="480"/>annosa excelsos tendebat in aethera ramos 
<lb n="481"/>aesculus, umbrosum magnas super ardua siluas 
<lb n="482"/>nubibus insertans altis caput, instar (aperto 
<lb n="483"/>si staret campo) nemoris, lateque tenebat 
<lb n="484"/>frondosi nigra tellurem roboris umbra. 
<lb n="485"/>par iuxta quercus longum molita per aeuum 
<lb n="486"/>uertice canenti proferre sub astra cacumen 
<lb n="487"/>diffusas patulo laxabat stipite frondes 
<lb n="488"/>umbrabatque coma summi fastigia montis. 
<lb n="489"/>huc Hennaea cohors, Triquetris quam miserat oris 
<lb n="490"/>rex, Arethusa, tuus, defendere nescia morti 
<lb n="491"/>dedecus et mentem nimio mutata pauore 
<lb n="492"/>certatim sese tulit ascendensque uicissim 
<lb n="493"/>pressit nutantis incerto pondere ramos. 
<lb n="494"/>mox alius super atque alius consistere tuto 
<lb n="495"/>dum certant, pars excussi (nam fragmine putri 
<lb n="496"/>ramorum et senio male fida fefellerat arbor), 
<lb n="497"/>pars trepidi celso inter tela cacumine pendent. 
<lb n="498"/>turbatos una properans consumere peste 
<lb n="499"/>corripit aeratam iam dudum in bella bipennem, 
<lb n="500"/>deposito clipeo mutatus tela, Sychaeus. 
<lb n="501"/>incumbunt sociae dextrae, magnoque fragore 
<lb n="502"/>pulsa gemit crebris succumbens ictibus arbos. 
<lb n="503"/>fluctuat infelix concusso stipite turba, 
<lb n="504"/>ceu, Zephyrus quatit antiquos ubi flamine lucos, <pb/> 
<lb n="505"/>fronde super tremuli uix tota cacuminis haerens 
<lb n="506"/>iactatur nido pariter nutante uolucris. 
<lb n="507"/>procubuit tandem multa deuicta securi 
<lb n="508"/>suffugium infelix miseris et inhospita quercus 
<lb n="509"/>elisitque uirum spatiosa membra ruina. </p>
<lb n="510"/><p>Inde aliae cladum facies. contermina taedis 
<lb n="511"/>conlucet rapidoque inuoluitur aesculus igni. 
<lb n="512"/>iamque inter frondes arenti robore gliscens 
<lb n="513"/>uerticibus saeuis torquet Vulcanus anhelos 
<lb n="514"/>cum feruore globos flammarum et <add>c</add>ulmina torret. 
<lb n="515"/>nec tela interea cessant. semusta gementum 
<lb n="516"/>atque amplexa cadunt ardentis corpora ramos. </p>
<lb n="517"/><p>Haec inter miseranda uirum certamina consul 
<lb n="518"/>ecce aderat uoluens iram exitiumque Sychaeo. 
<lb n="519"/>at iuuenis dubio tantae discrimine pugnae 
<lb n="520"/>occupat euentum telo temptare priorem. 
<lb n="521"/>cui medio leuiter clipeo stetit aeris in ora 
<lb n="522"/>cuspis et oppositas uetita est tramittere crates. 
<lb n="523"/>sed non et consul misso concredere telo 
<lb n="524"/>fortunam optatae caedis parat, at latus ense 
<lb n="525"/>haurit: nec crudae tardarunt tegmina parmae. 
<lb n="526"/>labitur infelix atque adpetit ore cruento 
<lb n="527"/>tellurem expirans. tum diffundente per artus 
<lb n="528"/>frigore se Stygio manantem in uiscera mortem 
<lb n="529"/>accipit et longo componit lumina somno. </p>
<lb n="530"/><p>Atque ea dum uariis permixtus tristia Mauors 
<lb n="531"/>casibus alternat, iam castris Mago relictis, 
<lb n="532"/>iam Libyae ductor properantia signa citato 
<lb n="533"/>raptabant cursu et cessata reponere hauebant 
<lb n="534"/>tempora caede uirum ac multo pensare cruore. 
<lb n="535"/>it globus intorquens nigranti turbine nubem 
<lb n="536"/>pulueris, et surgit sublatis campus harenis, 
<lb n="537"/>quaque ferens gressum flectit uestigia ductor, 
<lb n="538"/>undanti circum tempestas acta procella 
<lb n="539"/>uoluitur atque altos operit caligine montis. 
<lb n="540"/>occubuere femur Fontanus, Buta canorum 
<lb n="541"/>transfixi guttur, pressoque e uulnere cuspis 
<lb n="542"/>prospexit terga. hunc tristes luxere Fregellae 
<lb n="543"/>multiplicem proauis, hunc mater Anagnia fleuit. 
<lb n="544"/>haud dispar fortuna tibi, Laeuine, sed auso 
<lb n="545"/>non eadem. neque enim Tyrio concurrere regi 
<lb n="546"/>temptas, sed lectus par ad certamen Ithemon 
<lb n="547"/>Autololum moderator erat; quem poplite caeso 
<lb n="548"/>dum spoliat, grauis immiti cum turbine costas 
<lb n="549"/>fraxinus inrupit, conlapsaque membra sub ictu 
<lb n="550"/>hoste super fuso subita cecidere ruina. </p>
<lb n="551"/><p><del>Nec Sidicina cohors defit. Viriasius armat 
<lb n="552"/>mille uiros, nulli uictus uel ponere castra 
<lb n="553"/>uel iunxisse ratem duroque resoluere muros 
<lb n="554"/>ariete et in turrim subitos immittere pontis.</del> 
<lb n="554a"/><gap/> </p>
<lb n="555"/><p>Quem postquam Libyae ductor uirtute feroci 
<lb n="556"/>exultare uidet (namque illi uulnere praeceps 
<lb n="557"/>terga dabat leuibus diffisus Arauricus armis), 
<lb n="558"/>acrius hoc, pulchro Mauorte accensus in iram 
<lb n="559"/>et dignum sese ratus in certamina saeuo 
<lb n="560"/>comminus ire uiro, referenti e corpore telum 
<lb n="561"/>aduolat et fodiens pectus: <q>Laudande laborum, 
<lb n="562"/>quisquis es, haud alia decuit te occumbere dextra. 
<lb n="563"/>ad manis leti perfer decus. Itala gentis 
<lb n="564"/>ni tibi origo foret, uita donatus abires.</q> 
<lb n="565"/>hinc Fadum petit et ueterem bellare Labicum, 
<lb n="566"/>cui Siculis quondam terris congressus Hamilcar 
<lb n="567"/>clarum spectato dederat certamine nomen. 
<lb n="568"/>immemor annorum seniumque oblitus in arma 
<lb n="569"/>ille quidem cruda mente et uiridissimus irae <pb/> 
<lb n="570"/>ibat, sed uani frigentem in Marte senectam 
<lb n="571"/>prodebant ictus: stipula crepitabat inani 
<lb n="572"/>ignis iners cassamque dabat sine robore flammam. 
<lb n="573"/>quem postquam accepit patrio monstrante superbum 
<lb n="574"/>armigero Poenum ductor, <q>Certamina primae 
<lb n="575"/>hic lue nunc</q> inquit <q>pugnae: te notus Hamilcar 
<lb n="576"/>hac trahit ad manis dextra.</q> tum librat ab aure 
<lb n="577"/>intorquens iaculum et uersantem in uulnere sese 
<lb n="578"/>transigit. extracta foedauit cuspide sanguis 
<lb n="579"/>canitiem et longos finiuit morte labores. 
<lb n="580"/>nec minus Herminium primis obtruncat in armis, 
<lb n="581"/>adsuetum, Trasimenne, tuos praedantibus hamis 
<lb n="582"/>exhaurire lacus patriaeque alimenta senectae 
<lb n="583"/>ducere suspenso per stagna iacentia lino. 
<lb n="584"/>interea exanimem maesti super arma Sychaeum 
<lb n="585"/>portabant Poeni corpusque in castra ferebant. 
<lb n="586"/>quos ubi conspexit tristi clamore ruentis 
<lb n="587"/>ductor, praesago percussus pectora luctu, 
<lb n="588"/><q>Quinam</q> inquit <q>dolor, o socii, quemue ira deorum 
<lb n="589"/>eripuit nobis? num te, dulcedine laudis 
<lb n="590"/>flagrantem et nimio primi Mauortis amore 
<lb n="591"/>atra, Sychaee, dies properato funere carpsit?</q> 
<lb n="592"/>utque dato gemitu lacrimae adsensere ferentum 
<lb n="593"/>et dictus pariter caedis maerentibus auctor, 
<lb n="594"/><q>Cerno</q> ait <q>aduerso pulchrum sub pectore uulnus 
<lb n="595"/>cuspidis Iliacae. dignus Carthagine, dignus 
<lb n="596"/>Hasdrubale ad manis ibis, nec te optima mater 
<lb n="597"/>dissimilem lugebit auis, Stygiaue sub umbra 
<lb n="598"/>degenerem cernens noster uitabit Hamilcar. 
<lb n="599"/>at mihi Flaminius, tam maesti causa doloris, 
<lb n="600"/>morte sua minuat luctus. haec pompa sequetur 
<lb n="601"/>exequias, seroque emptum uolet impia Roma 
<lb n="602"/>non uiolasse mei corpus mucrone Sychaei.</q> </p>
<lb n="603"/><p>Sic memorans torquet fumantem ex ore uaporem, 
<lb n="604"/>iraque anhelatum proturbat pectore murmur, 
<lb n="605"/>ut multo accensis feruore exuberat undis 
<lb n="606"/>clausus ubi exusto liquor indignatur aeno. 
<lb n="607"/>tum praeceps ruit in medios solumque fatigat 
<lb n="608"/>Flaminium incessens. nec dicto segnius ille 
<lb n="609"/>bella capessebat, propiorque insurgere Mauors 
<lb n="610"/>coeperat, et campo iunctus iam stabat uterque, 
<lb n="611"/>cum subitus per saxa fragor, motique repente, 
<lb n="612"/>horrendum, colles et summa cacumina totis 
<lb n="613"/>intremuere iugis. nutant in uertice siluae 
<lb n="614"/>pinifero fractaeque ruunt super agmina rupes. 
<lb n="615"/>immugit penitus conuulsis ima cauernis 
<lb n="616"/>dissiliens tellus nec paruos rumpit hiatus, 
<lb n="617"/>atque umbras late Stygias immensa uorago 
<lb n="618"/>faucibus ostendit patulis, manesque profundi 
<lb n="619"/>antiquum expauere diem. lacus ater in altos 
<lb n="620"/>sublatus montis et sede excussus auita 
<lb n="621"/>lauit Tyrrhenas ignota aspergine siluas. 
<lb n="622"/>iamque eadem populos magnorumque oppida regum 
<lb n="623"/>tempestas et dira lues strauitque tulitque. 
<lb n="624"/>ac super haec reflui pugnarunt montibus amnes, <pb/> 
<lb n="625"/>et retro fluctus torsit mare. monte relicto 
<lb n="626"/>Apenninicolae fugere ad litora Fauni. 
<lb n="627"/>pugnabat tamen (heu belli uecordia!) miles, 
<lb n="628"/>iactatus titubante solo, tremebundaque tela, 
<lb n="629"/>subducta tellure ruens, torquebat in hostem, 
<lb n="630"/>donec pulsa uagos cursus ad litora uertit 
<lb n="631"/>mentis inops stagnisque inlata est Daunia pubes. 
<lb n="632"/>quis consul terga increpitans (nam turbine motae 
<lb n="633"/>ablatus terrae inciderat): <q>Quid deinde, quid, oro, 
<lb n="634"/>restat, io, profugis? uos en ad moenia Romae 
<lb n="635"/>ducitis Hannibalem, uos in Tarpeia Tonantis 
<lb n="636"/>tecta faces ferrumque datis. sta, miles, et acris 
<lb n="637"/>disce ex me pugnas, uel si pugnare negatum, 
<lb n="638"/>disce mori. dabit exemplum non uile futuris 
<lb n="639"/>Flaminius. ne terga Libys, ne Cantaber umquam 
<lb n="640"/>consulis aspiciat. solus, si tanta libido 
<lb n="641"/>est uobis rabiesque fugae, tela omnia solus 
<lb n="642"/>pectore consumo et moriens fugiente per auras 
<lb n="643"/>hac anima uestras reuocabo ad proelia dextras.</q> </p>
<lb n="644"/><p>Dumque ea commemorat densosque obit obuius hostis, 
<lb n="645"/>aduolat ora ferus mentemque Ducarius. acri 
<lb n="646"/>nomen erat gentile uiro, fusisque cateruis 
<lb n="647"/>Boiorum quondam patriis antiqua gerebat 
<lb n="648"/>uulnera barbaricae mentis, noscensque superbi 
<lb n="649"/>uictoris uultus <q>Tune</q> inquit <q>maximus ille 
<lb n="650"/>Boiorum terror? libet hoc cognoscere telo, 
<lb n="651"/>corporis an tanti manet de uulnere sanguis. 
<lb n="652"/>nec uos paeniteat, populares, fortibus umbris 
<lb n="653"/>hoc mactare caput: nostros hic curribus egit 
<lb n="654"/>insistens uictos alta ad Capitolia patres. 
<lb n="655"/>ultrix hora uocat.</q> pariter tunc undique fusis 
<lb n="656"/>obruitur telis, nimboque ruente per auras 
<lb n="657"/>contectus nulli dextra iactare reliquit 
<lb n="658"/>Flaminium cecidisse sua. nec pugna perempto 
<lb n="659"/>ulterior ductore fuit. namque agmine denso 
<lb n="660"/>primores iuuenum, laeua ob discrimina Martis 
<lb n="661"/>infensi superis dextrisque et cernere Poenum 
<lb n="662"/>uictorem plus morte rati, super ocius omnes 
<lb n="663"/>membra ducis stratosque artus certamine magno 
<lb n="664"/>telaque corporaque et non fausto Marte cruentas 
<lb n="665"/>iniecere manus. sic densi caedis aceruo 
<lb n="666"/>ceu tumulo texere uirum. tum, strage per undas 
<lb n="667"/>per siluas sparsa perque altam sanguine uallem, 
<lb n="668"/>in medias fratre inuectus comitante cateruas 
<lb n="669"/>caesorum iuuenum Poenus <q>Quae uulnera cernis, 
<lb n="670"/>quas mortes!</q> inquit <q>premit omnis dextera ferrum, 
<lb n="671"/>armatusque iacet seruans certamina miles. 
<lb n="672"/>hos, en, hos obitus nostrae spectate cohortes! 
<lb n="673"/>fronte minae durant, et stant in uultibus irae. 
<lb n="674"/>et uereor, ne, quae tanta creat indole tellus 
<lb n="675"/>magnanimos fecunda uiros, huic fata dicarint 
<lb n="676"/>imperium, atque ipsis deuincat cladibus orbem.</q> </p>
<lb n="677"/><p>Sic fatus cessit nocti; finemque dedere 
<lb n="678"/>caedibus infusae subducto sole tenebrae. <pb/> 
</p></div1>

<div1 type="book" n="6">
<p> 
<lb n="1"/>Iam, Tartessiaco quos soluerat aequore Titan 
<lb n="2"/>in noctem diffusus, equos iungebat Eois 
<lb n="3"/>litoribus, primique nouo Phaethonte retecti 
<lb n="4"/>Seres lanigeris repetebant uellera lucis, <pb/> 
<lb n="5"/>et foeda ante oculos strages, propiusque patebat 
<lb n="6"/>insani Mauortis opus: simul arma uirique 
<lb n="7"/>ac mixtus sonipes dextraeque in uulnere caesi 
<lb n="8"/>haerentes hostis, passim clipeique iubaeque <pb/> 
<lb n="9"/>atque artus trunci capitum fractusque iacebat 
<lb n="10"/>ossibus in duris ensis. nec cernere deerat 
<lb n="11"/>frustra seminecum quaerentia lumina caelum. 
<lb n="12"/>tum spumans sanie lacus et fluitantia summo 
<lb n="13"/>aeternum tumulis orbata cadauera ponto. </p>
<lb n="14"/><p>Nec tamen aduersis ruerat tota Itala uirtus. 
<lb n="15"/>Bruttius ingenti miserandae caedis aceruo, 
<lb n="16"/>non aequum ostentans confosso corpore Martem, 
<lb n="17"/>extulerat uix triste caput truncosque trahebat 
<lb n="18"/>per stragem neruis interlabentibus artus, 
<lb n="19"/>tenuis opum, non patre nitens linguaue, sed asper 
<lb n="20"/>ense, nec e Volsca quisquam uir gente redemit 
<lb n="21"/>plus aeui nec<add>e</add> magnanima. puer addere sese 
<lb n="22"/>pubescente gena castris optarat et acri 
<lb n="23"/>Flaminio spectatus erat, cum Celtica uictor 
<lb n="24"/>obrueret bello diuis melioribus arma. 
<lb n="25"/>inde honor ac sacrae custodia Marte sub omni 
<lb n="26"/>alitis: hinc causam nutriuit gloria leti. 
<lb n="27"/>namque necis certus, captae prohibere nequiret 
<lb n="28"/>cum Poenos aquilae, postquam subsidere fata 
<lb n="29"/>uiderat et magna pugnam inclinare ruina, 
<lb n="30"/>occulere interdum et terrae mandare parabat. 
<lb n="31"/>sed subitis uictus telis labentia membra 
<lb n="32"/>prostrauit super ac mentita morte tegebat. 
<lb n="33"/>uerum ubi lux nocte e Stygia miseroque sopore 
<lb n="34"/>reddita, uicini de strage cadaueris hasta 
<lb n="35"/>erigitur soloque uigens conamine late 
<lb n="36"/>stagnantem caede et facilem discedere terram 
<lb n="37"/>ense fodit, clausamque aquilae infelicis adorans 
<lb n="38"/>effigiem, palmis languentibus aequat harenas. 
<lb n="39"/>supremus fessi tenuis tum cessit in auras 
<lb n="40"/>halitus et magnam misit sub Tartara mentem. </p>
<lb n="41"/><p>Iuxta cernere erat meritae sibi poscere carmen 
<lb n="42"/>uirtutis sacram rabiem. Laeuinus, ab alto 
<lb n="43"/>Priuerno, uitis Latiae praesignis honore, 
<lb n="44"/>exanimum Nasamona Tyren super ipse iacebat 
<lb n="45"/>exanimis: non hasta uiro, non ensis: in artis 
<lb n="46"/>abstulerat Fors arma. tamen certamine nudo 
<lb n="47"/>inuenit Marti telum dolor. ore cruento 
<lb n="48"/>pugnatum, ferrique uicem dens praebuit irae. 
<lb n="49"/>iam lacerae nares foedataque lumina morsu, 
<lb n="50"/>iam truncum raptis caput auribus, ipsaque diris 
<lb n="51"/>frons depasta modis, et sanguine abundat hiatus; 
<lb n="52"/>nec satias, donec mandentia linqueret ora 
<lb n="53"/>spiritus et plenos rictus mors atra teneret. </p>
<lb n="54"/><p>Talia dum praebet tristis miracula uirtus, 
<lb n="55"/>diuerso interea fugientes saucia turba 
<lb n="56"/>iactantur casu siluisque per auia caecis 
<lb n="57"/>ablati furtim multo cum uulnere solos 
<lb n="58"/>per noctem metantur agros. sonus omnis et aura 
<lb n="59"/>exterrent pennaque leui commota uolucris. 
<lb n="60"/>non sopor aut menti requies. agit asper acerba 
<lb n="61"/>nunc Mago attonitos, nunc arduus Hannibal hasta. </p>
<lb n="62"/><p>Serranus, clarum nomen, tua, Regule, proles, 
<lb n="63"/>qui longum semper fama gliscente per aeuum 
<lb n="64"/>infidis seruasse fidem memorabere Poenis, 
<lb n="65"/>flore nitens primo, patriis heu Punica bella 
<lb n="66"/>auspiciis ingressus erat, miseramque parentem 
<lb n="67"/>et dulcis tristi repetebat sorte penates 
<lb n="68"/>saucius. haud illi comitum super ullus, et atris 
<lb n="69"/>uulneribus qui ferret opem: per deuia, fractae 
<lb n="70"/>innitens hastae furtoque ereptus opacae 
<lb n="71"/>noctis, iter tacitum Perusina ferebat in arua. 
<lb n="72"/>hic fessus parui, quaecumque ibi fata darentur, 
<lb n="73"/>limina pulsabat tecti, cum membra cubili 
<lb n="74"/>euoluens non tarda Marus (uetus ille parentis 
<lb n="75"/>miles et haud surda tractarat proelia fama) 
<lb n="76"/>procedit renouata focis et paupere Vesta 
<lb n="77"/>lumina praetendens. utque ora agnouit et aegrum <pb/> 
<lb n="78"/>uulneribus diris ac, lamentabile uisu, 
<lb n="79"/>lapsantis fultum truncata cuspide gressus, 
<lb n="80"/>funesti rumore mali iam saucius aures: 
<lb n="81"/><q>Quod scelus, o nimius uitae nimiumque ferendis 
<lb n="82"/>aduersis genitus, cerno? te, maxime, uidi, 
<lb n="83"/>ductorum, cum captiuo Carthaginis arcem 
<lb n="84"/>terreres uultu, crimen culpamque Tonantis, 
<lb n="85"/>occidere atque hausi, quem non Sidonia tecta 
<lb n="86"/>expulerint euersa meo de corde, dolorem. 
<lb n="87"/>estis ubi en iterum, superi? dat pectora ferro 
<lb n="88"/>Regulus, ac stirpem tantae periura recidit 
<lb n="89"/>surgentem Carthago domus.</q> inde aegra reponit 
<lb n="90"/>membra toro, nec ferre rudis medicamina (quippe 
<lb n="91"/>callebat bellis) nunc purgat uulnera lympha, 
<lb n="92"/>nunc mulcet sucis. ligat inde ac uellera molli 
<lb n="93"/>circumdat tactu et torpentis mitigat artus. 
<lb n="94"/>exin cura seni tristem depellere fesso 
<lb n="95"/>ore sitim et parca uires accersere mensa. 
<lb n="96"/>quae postquam properata, sopor sua munera tandem 
<lb n="97"/>applicat et mitem fundit per membra quietem. 
<lb n="98"/>necdum exorta dies, Marus instat uulneris aestus: 
<lb n="99"/>expertis medicare modis gratumque teporem 
<lb n="100"/>exutus senium trepida pietate ministrat. </p>
<lb n="101"/><p>Hic iuuenis maestos tollens ad sidera uultus 
<lb n="102"/>cum gemitu lacrimisque simul: <q>Si culmina nondum 
<lb n="103"/>Tarpeia exosus damnasti sceptra Quirini, 
<lb n="104"/>extremas Italum res Ausoniamque ruentem 
<lb n="105"/>aspice,</q> ait <q>genitor, tandemque aduerte procellis 
<lb n="106"/>aequos Iliacis oculos. amisimus Alpes, 
<lb n="107"/>nec deinde aduersis modus est: Ticinus et ater 
<lb n="108"/>stragibus Eridanus, tuque insignite tropaeis 
<lb n="109"/>Sidoniis Trebia et tellus lacrimabilis Arni. 
<lb n="110"/>sed quid ego haec? grauior quanto uis ecce malorum! 
<lb n="111"/>uidi crescentis Trasimenni caedibus undas, 
<lb n="112"/>prostrataque uirum mole inter tela cadentem 
<lb n="113"/>uidi Flaminium. testor, mea numina, manes 
<lb n="114"/>dignam me poenae tum nobilitate paternae 
<lb n="115"/>strage hostis quaesisse necem, ni tristia letum, 
<lb n="116"/>ut quondam patri, nobis quoque fata negassent.</q> </p>
<lb n="117"/><p>Cetera &dagger;aceruantem questu lenire laborans 
<lb n="118"/>effatur senior: <q><p>Patrio, fortissime, ritu 
<lb n="119"/>quicquid adest duri et rerum inclinata feramus. 
<lb n="120"/>talis lege deum cliuoso tramite uitae 
<lb n="121"/>per uarios praeceps casus rota uoluitur aeui. 
<lb n="122"/>sat tibi, sat magna et totum uulgata per orbem 
<lb n="123"/>stant documenta domus: sacer ille et numine nullo 
<lb n="124"/>inferior, tuus ille parens decora alta parauit 
<lb n="125"/>restando aduersis nec uirtutem exuit ullam 
<lb n="126"/>ante reluctantis liquit quam spiritus artus. 
<lb n="127"/>uix puerile mihi tempus confecerat aetas, 
<lb n="128"/>cum primo malas signabat Regulus aeuo. 
<lb n="129"/>accessi comes, atque omnis sociauimus annos, 
<lb n="130"/>donec dis Italae uisum est extinguere lumen 
<lb n="131"/>gentis, in egregio cuius sibi pectore sedem 
<lb n="132"/>ceperat alma Fides mentemque amplexa tenebat. 
<lb n="133"/>ille ensem nobis magnorum hunc instar honorum 
<lb n="134"/>uirtutisque ergo dedit et, sordentia fumo 
<lb n="135"/>quae cernis nunc, frena (sed est argenteus ollis 
<lb n="136"/>fulgor). nec cuiquam Marus est post talia dona 
<lb n="137"/>non praelatus eques. uerum superauit honores 
<lb n="138"/>omnis hasta meos. cui me libare Lyaei 
<lb n="139"/>quod cernis latices, dignum cognoscere causam. </p>
<lb n="140"/><p>Turbidus arentis lento pede sulcat harenas 
<lb n="141"/>Bagrada, non ullo Libycis in finibus amne 
<lb n="142"/>uictus limosas extendere latius undas 
<lb n="143"/>et stagnante uado patulos inuoluere campos. 
<lb n="144"/>hic studio laticum, quorum est haud prodiga tellus, 
<lb n="145"/>per ripas laeti saeuis consedimus aruis. 
<lb n="146"/>lucus iners iuxta Stygium pallentibus umbris <pb/> 
<lb n="147"/>seruabat sine sole nemus, crassusque per auras 
<lb n="148"/>halitus erumpens taetrum expirabat odorem. 
<lb n="149"/>intus dira domus curuoque immanis in antro 
<lb n="150"/>sub terra specus et tristes sine luce tenebrae. 
<lb n="151"/>horror mente redit. monstrum exitiabile et ira 
<lb n="152"/>telluris genitum, cui par uix uiderit aetas 
<lb n="153"/>ulla uirum, serpens centum porrectus in ulnas 
<lb n="154"/>letalem ripam et lucos habitabat Auernos. 
<lb n="155"/>ingluuiem immensi uentris grauidamque uenenis 
<lb n="156"/>aluum deprensi satiabant fonte leones 
<lb n="157"/>aut acta ad fluuium torrenti lampade solis 
<lb n="158"/>armenta et tractae foeda grauitate per auras 
<lb n="159"/>ac tabe adflatus uolucres. semesa iacebant 
<lb n="160"/>ossa solo informi dape quae repletus et asper 
<lb n="161"/>uastatis gregibus nigro ructarat in antro. 
<lb n="162"/>isque ubi feruenti concepta incendia pastu 
<lb n="163"/>gurgite mulcebat rapido et spumantibus undis, 
<lb n="164"/>nondum etiam toto demersus corpore in amnem 
<lb n="165"/>iam caput aduersae ponebat margine ripae. 
<lb n="166"/>imprudens tantae pestis gradiebar, Aquino 
<lb n="167"/>Apenninicola atque Vmbro comitatus Auente: 
<lb n="168"/>scire nemus faciemque loci explorare libebat. 
<lb n="169"/>iamque propinquantum tacitus penetrauit in artus 
<lb n="170"/>horror et occulto riguerunt frigore membra. 
<lb n="171"/>intramus tamen et Nymphas numenque precamur 
<lb n="172"/>gurgitis ignoti trepidosque et multa pauentis 
<lb n="173"/>arcano gressus audemus credere luco. 
<lb n="174"/>ecce e uestibulo primisque e faucibus antri 
<lb n="175"/>Tartareus turbo atque insano saeuior Euro 
<lb n="176"/>spiritus erumpit, uastoque e gurgite fusa 
<lb n="177"/>tempestas oritur, mixtam stridore procellam 
<lb n="178"/>Cerbereo torquens. pauefacti clade uicissim 
<lb n="179"/>aspicimus. resonare solum, tellusque moueri, 
<lb n="180"/>atque antrum ruere, et uisi procedere manes. 
<lb n="181"/>quantis armati caelum petiere Gigantes 
<lb n="182"/>anguibus, aut quantus Lernae lassauit in undis 
<lb n="183"/>Amphitryoniaden serpens, qualisque comantis 
<lb n="184"/>auro seruauit ramos Iunonius anguis: 
<lb n="185"/>tantus disiecta tellure sub astra coruscum 
<lb n="186"/>extulit adsurgens caput atque in nubila primam 
<lb n="187"/>dispersit saniem et caelum foedauit hiatu. 
<lb n="188"/>diffugimus tenuemque metu conamur anheli 
<lb n="189"/>tollere clamorem frustra: nam sibila totum 
<lb n="190"/>implebant nemus. at subita formidine caecus 
<lb n="191"/>et facti damnandus Auens (sed fata trahebant) 
<lb n="192"/>antiquae quercus ingenti robore sese 
<lb n="193"/>occulit, infandum si posset fallere monstrum. 
<lb n="194"/>uix egomet credo: spiris <add>c</add>ingentibus arte 
<lb n="195"/>arboris abstraxit molem penitusque reuulsam 
<lb n="196"/>euertit fundo et radicibus eruit imis. 
<lb n="197"/>tum trepidum ac socios extrema uoce cientem 
<lb n="198"/>corripit atque haustu sorbens et faucibus atris 
<lb n="199"/>(uidi respiciens) obscaena condidit aluo. 
<lb n="200"/>infelix fluuio sese et torrentibus undis 
<lb n="201"/>crediderat celerique fuga iam nabat Aquinus. 
<lb n="202"/>hunc medio inuasit fluctu ripaeque relatos 
<lb n="203"/>(heu genus infandum leti!) depascitur artus. </p>
<lb n="204"/><p>Sic dirum nobis et lamentabile monstrum 
<lb n="205"/>effugisse datur. quantum mens aegra sinebat, 
<lb n="206"/>adpropero gressum et ductori singula pando. 
<lb n="207"/>ingemuit casus iuuenum miseratus acerbos. 
<lb n="208"/>utque erat in pugnas et Martem et proelia et hostem 
<lb n="209"/>igneus et magna audendi flagrabat amore, 
<lb n="210"/>ocius arma rapi et spectatum Marte sub omni <pb/> 
<lb n="211"/>ire iubet campis equitem. ruit ipse citatum 
<lb n="212"/>quadrupedem planta fodiens, scutataque raptim 
<lb n="213"/>consequitur iusso manus et muralia portat 
<lb n="214"/>ballistas tormenta grauis suetamque mouere 
<lb n="215"/>excelsas turris immensae cuspidis hastam. 
<lb n="216"/>iamque ubi feralem strepitu circumtonat aulam 
<lb n="217"/>cornea gramineum persultans ungula campum, 
<lb n="218"/>percitus hinnitu serpens euoluitur antro 
<lb n="219"/>et Stygios aestus fumanti exsibilat ore: 
<lb n="220"/>terribilis gemino de lumine fulgurat ignis. 
<lb n="221"/>at nemus arrectae et procera cacumina saltus 
<lb n="222"/>exuperant cristae: trifido uibrata per auras 
<lb n="223"/>lingua micat motu atque adsultans aethera lambit. 
<lb n="224"/>ut uero strepuere tubae, conterritus alte 
<lb n="225"/>immensum attollit corpus tergoque residens 
<lb n="226"/>cetera sinuatis glomerat sub pectore gyris. 
<lb n="227"/>dira dehinc in bella ruit rapideque resoluens 
<lb n="228"/>contortos orbes derecto corpore totam 
<lb n="229"/>extendit molem subitoque propincus in ora 
<lb n="230"/>lato distantum spatio uenit. omnis anhelat 
<lb n="231"/>attonitus serpentis ecus frenoque teneri 
<lb n="232"/>impatiens crebros expirat naribus ignes. 
<lb n="233"/>arduus ille super tumidis ceruicibus altum 
<lb n="234"/>nutat utroque caput. trepidos inde incitus ira 
<lb n="235"/>nunc sublime rapit, nunc uasto pondere gaudet 
<lb n="236"/>elisisse premens. tunc fractis ossibus atram 
<lb n="237"/>absorbet saniem et, tabo manante per ora, 
<lb n="238"/>mutat hians hostem semesaque membra relinquit. 
<lb n="239"/>cedebant iam signa retro, uictorque cateruas 
<lb n="240"/>longius auectas adflatus peste premebat, 
<lb n="241"/>cum ductor, propere reuocatam in proelia turmam 
<lb n="242"/>uocibus impellens: <q>Serpentine Itala pubes 
<lb n="243"/>terga damus Libycisque parem non esse fatemur 
<lb n="244"/>anguibus Ausoniam? si debellauit inertis 
<lb n="245"/>halitus, ac uiso mens aegra effluxit hiatu, 
<lb n="246"/>ibo alacer solusque manus componere monstro 
<lb n="247"/>sufficiam.</q> clamans haec atque interritus hastam 
<lb n="248"/>fulmineo uolucrem torquet per inane lacerto. 
<lb n="249"/>uenit in aduersam non uano turbine frontem 
<lb n="250"/>cuspis et haud paulum uires adiuta ruentis 
<lb n="251"/>contra ardore ferae capiti tremebunda resedit. 
<lb n="252"/>clamor ad astra datur, uocesque repente profusae 
<lb n="253"/>aetherias adiere domos. furit ilicet ira 
<lb n="254"/>terrigena, impatiens dare terga nouusque dolori 
<lb n="255"/>et chalybem longo tum primum passus in aeuo. 
<lb n="256"/>nec frustra rapidi stimulante dolore fuisset 
<lb n="257"/>impetus, ablato ni Regulus arte regendi 
<lb n="258"/>instantem elusisset equo rursusque secutum 
<lb n="259"/>cornipedis gyros flexi curuamine tergi 
<lb n="260"/>detortis laeua celer effugisset habenis. </p>
<lb n="261"/><p>At non spectator Marus inter talia segni 
<lb n="262"/>torpebat dextra. mea tanto in corpore monstri 
<lb n="263"/>hasta secunda fuit. iam iamque extrema trisulca 
<lb n="264"/>lambebat lingua fessi certamine terga 
<lb n="265"/>quadrupedis: torsi telum atque urgentia uelox 
<lb n="266"/>in memet saeui serpentis proelia uerto. 
<lb n="267"/>hinc imitata cohors certatim spicula dextris 
<lb n="268"/>congerit alternasque ferum diducit in iras, 
<lb n="269"/>donec murali ballista coercuit ictu. 
<lb n="270"/>tum fractus demum uires; nec iam amplius aegra 
<lb n="271"/>consuetum ad nisus spina praestante rigorem 
<lb n="272"/>et solitum in nubes tolli caput, acrius insta<add>n</add>t. 
<lb n="273"/>iamque aluo penitus demersa phalarica sedit 
<lb n="274"/>et geminum uolucres lumen rapuere sagittae. <pb/> 
<lb n="275"/>iam patulis uasto sub uulnere faucibus a<add>t</add>er 
<lb n="276"/>tabificam expirat saniem specus. ultima iamque 
<lb n="277"/>ingesti<add>s</add> cauda et iaculis et pondere conti 
<lb n="278"/>haeret humi, lassoque tamen minitatur hiatu, 
<lb n="279"/>donec tormentis stridens magnoque fragore 
<lb n="280"/>discussit trabs acta caput, longoque resoluens 
<lb n="281"/>aggere se ripae tandem exhalauit in auras 
<lb n="282"/>liuentem nebulam fugientis ab ore ueneni. 
<lb n="283"/>erupit tristi fluuio mugitus et imis 
<lb n="284"/>murmura fusa uadis, subitoque et lucus et antrum 
<lb n="285"/>et resonae siluis ulularunt flebile ripae. 
<lb n="286"/>heu quantis luimus mox tristia proelia damnis, 
<lb n="287"/>quantaque supplicia et qualis exhausimus iras! 
<lb n="288"/>nec tacuere pii uates famulumque sororum 
<lb n="289"/>Naiadum, tepida quas Bagrada nutrit in unda, 
<lb n="290"/>nos uiolasse manu seris monuere periclis. 
<lb n="291"/>haec tunc hasta decus nobis pretiumque secundi 
<lb n="292"/>uulneris a uestro, Serrane, tributa parente, 
<lb n="293"/>princeps quae sacro bibit e serpente cruorem.</p></q> </p>
<lb n="294"/><p>Iamdudum uultus lacrimis atque ora rigabat 
<lb n="295"/>Serranus medioque uiri sermone profatur: 
<lb n="296"/><q>Huic si uita duci nostrum durasset in aeuum, 
<lb n="297"/>non Trebia infaustas superasset sanguine ripas, 
<lb n="298"/>nec, Trasimenne, tuus premeret tot nomina gurges.</q> </p>
<lb n="299"/><p>Tum senior <q>Magnas</q> inquit <q><p>de sanguine poenas 
<lb n="300"/>percepit Tyrio et praesumpta piacula mortis. 
<lb n="301"/>nam defecta uiris et opes attrita supinas 
<lb n="302"/>Africa tendebat palmas, cum sidere diro 
<lb n="303"/>misit Agenoreis ductorem animosa Therapne. 
<lb n="304"/>nulla uiro species decorisque et frontis egenum 
<lb n="305"/>corpus; in exiguis uigor, admirabile, membris 
<lb n="306"/>uiuidus et nisu magnos qui uinceret artus. 
<lb n="307"/>iam Martem regere atque astus adiungere ferro 
<lb n="308"/>et duris facilem per inhospita ducere uitam 
<lb n="309"/>haud isti, quem nunc penes est sollertia belli, 
<lb n="310"/>cederet Hannibali. uellem hunc, o tristia nobis 
<lb n="311"/>Taygeta, hunc unum non durassetis opacis 
<lb n="312"/>Eurotae ripis. uidissem moenia flammis 
<lb n="313"/>Phoenissae ruere, aut certe non horrida fata 
<lb n="314"/>fleuissem ducis et, nulla quos morte nec igni 
<lb n="315"/>exutos seruans portabo in Tartara, luctus. 
<lb n="316"/>consertae campis acies, multusque per arua 
<lb n="317"/>feruebat Mauors, nec mens erat ulla sine ira. 
<lb n="318"/>hic inter medios memorandis Regulus ausis 
<lb n="319"/>laxabat ferro campum <add>in</add>que pericla ruebat 
<lb n="320"/>nec repetenda dabat letali uulnera dextra. 
<lb n="321"/>sic, ubi nigrantem torquens stridentibus Austris 
<lb n="322"/>portat turbo globum piceaque e nube ruinam 
<lb n="323"/>pendentem terris pariter pontoque minatur, 
<lb n="324"/>omnis et agricola et nemoroso uertice pastor 
<lb n="325"/>et pelago trepidat subductis nauita uelis. 
<lb n="326"/>at fraudem nectens, socios ubi concaua saxa 
<lb n="327"/>claudebant, uertit subito certamina Graius 
<lb n="328"/>et dat terga celer ficta formidine ductor, 
<lb n="329"/>haud secus ac stabulis procurans otia pastor 
<lb n="330"/>in foueam parco tectam uelamine frondis 
<lb n="331"/>ducit nocte lupos positae balatibus agnae. 
<lb n="332"/>abripuit traxitque uirum fax mentis honestae 
<lb n="333"/>gloria et incerti fallax fiducia Martis. 
<lb n="334"/>non socios comitumue manus, non arma sequentum 
<lb n="335"/>respicere: insano pugnae tendebat amore 
<lb n="336"/>iam solus, nubes subito cum densa Laconum 
<lb n="337"/>saxosis latebris intento ad proelia circum 
<lb n="338"/>funditur, et pone insurgit uis saeua uirorum. <pb/> 
<lb n="339"/>o diram Latio lucem, fastisque notandum 
<lb n="340"/>dedecus o, Gradiue, tuum! tibi dextera et urbi 
<lb n="341"/>nata tuae tristi damnatur sorte catenae. 
<lb n="342"/>haud umquam absistam gemitu. te, Regule, uidit 
<lb n="343"/>Sidonius carcer, tuque huic sat magna triumpho 
<lb n="344"/>uisa es, Carthago, superis. quae poena sequetur 
<lb n="345"/>digna satis tali pollutos Marte Laconas? </p>
<lb n="346"/><p>At noua Elissaei iurato foedera patres 
<lb n="347"/>consultant mandare duci pacisque sequestrem 
<lb n="348"/>mittere poscentis uinctam inter proelia pubem 
<lb n="349"/>captiuamque manum ductore rependere nostro. 
<lb n="350"/>nec mora, iam stabat primis in litoris undis 
<lb n="351"/>nauali propulsa ratis, iam nautica pubes 
<lb n="352"/>aut siluis stringunt remos, aut abiete secta 
<lb n="353"/>transtra nouant. his intortos aptare rudentis, 
<lb n="354"/>his studium erecto componere carbasa malo. 
<lb n="355"/>unca locant prora curuati pondera ferri. 
<lb n="356"/>ante omnis doctus pelagi rectorque carinae 
<lb n="357"/>puppim aptat clauumque Cothon. micat aereus alta 
<lb n="358"/>fulgor aqua trifidi splendentis in aequore rostri. 
<lb n="359"/>tela simul uariamque ferunt contra aspera ponti 
<lb n="360"/>rerum ad tempus opem. mediae stat margine puppis 
<lb n="361"/>qui uoce alternos nautarum temperet ictus 
<lb n="362"/>et remis dictet sonitum pariterque relatis 
<lb n="363"/>ad numerum plaudat resonantia caerula tonsis. </p>
<lb n="364"/><p>Postquam confectum nautis opus horaque cursus 
<lb n="365"/>atque armata ratis uentique dedere profundum, 
<lb n="366"/>omnis turba ruit, matres puerique senesque. 
<lb n="367"/>per medios coetus trahit atque inimica per ora 
<lb n="368"/>spectandum Fortuna ducem. fert lumina contra 
<lb n="369"/>pacatus frontem, qualis cum litora primum 
<lb n="370"/>attigit adpulsa rector Sidonia classe. 
<lb n="371"/>accessi comes, haud ipso renuente, ratique 
<lb n="372"/>impositus maestis socium me casibus addo. 
<lb n="373"/>inluuiem atque inopes mensas durumque cubile 
<lb n="374"/>et certare malis urgentibus hoste putabat 
<lb n="375"/>deuicto maius, nec tam fugisse cauendo 
<lb n="376"/>aduersa egregium, quam perdomuisse ferendo. 
<lb n="377"/>spes tamen una mihi, quamquam bene cognita et olim 
<lb n="378"/>atrox illa fides, urbem murosque domumque 
<lb n="379"/>tangere si miseris licuisset, corda moueri 
<lb n="380"/>posse uiri et uestro certe mitescere fletu. 
<lb n="381"/>claudebam sub corde metus lacrimasque putabam 
<lb n="382"/>esse uiro et nostrae similem inter tristia mentem. 
<lb n="383"/>cum tandem patriae Tiberino adlabimur amni, 
<lb n="384"/>seruabam uultus ducis ac prodentia sensum 
<lb n="385"/>lumina et obtutu perstabam intentus eodem. 
<lb n="386"/>si qua fides, unum, puer, inter mille labores, 
<lb n="387"/>unum etiam in patria saeuaque in Agenoris urbe 
<lb n="388"/>atque unum uidi poenae quoque tempore uultum. 
<lb n="389"/>obuia captiuo cunctis simul urbibus ibat 
<lb n="390"/>Ausonia, et campum turba uincente propinqui 
<lb n="391"/>implentur colles; strepit altis Albula ripis. 
<lb n="392"/>ipsi Poenorum proceres immitia corda 
<lb n="393"/>ad patrios certant cultus reuocare, togaeque 
<lb n="394"/>addebatur honos. stetit, inlacrimante senatu 
<lb n="395"/>et matrum turba iuuenumque dolore profuso, 
<lb n="396"/>inter tot gemitus immobilis. aggere consul 
<lb n="397"/>tendebat dextram et patria uestigia primus 
<lb n="398"/>ponentem terra occursu celebrabat amico. 
<lb n="399"/>collegit gressum, monitusque recedere consul 
<lb n="400"/>nec summum uiolare decus. cingente superba 
<lb n="401"/>Poenorum turba captiuoque agmine saeptus 
<lb n="402"/>ibat et inuidiam caelo diuisque ferebat. <pb/> </p>
<lb n="403"/><p>Ecce trahens geminum natorum Marcia pignus, 
<lb n="404"/>infelix nimia magni uirtute mariti, 
<lb n="405"/>squalentem crinem et tristis lacerabat amictus. 
<lb n="406"/>agnoscisne diem? an teneris non haesit in annis? 
<lb n="407"/>atque ea, postquam habitu iuxta et uelamine Poeno 
<lb n="408"/>deformem aspexit, fusis ululatibus aegra 
<lb n="409"/>labitur, et gelidos mortis color occupat artus. 
<lb n="410"/>si qua deis pietas, tales, Carthago, uidere 
<lb n="411"/>dent tibi Sidonias matres. me uoce quieta 
<lb n="412"/>adfatus iubet et uestros et coniugis una 
<lb n="413"/>arcere amplexus pater, impenetrabilis ille 
<lb n="414"/>luctibus et numquam summissus colla dolori.</p></q> </p>
<lb n="415"/><p>Hic alto iuuenis gemitu lacrimisque coortis 
<lb n="416"/><q>Magne parens,</q> inquit <q>quo maius numine nobis 
<lb n="417"/>Tarpeia nec in arce sedet, si iura querelis 
<lb n="418"/>sunt concessa piis, cur hoc matrique mihique 
<lb n="419"/>solamen, uel cur decus hoc, o dure, negasti, 
<lb n="420"/>tangere sacratos uultus atque oscula ab ore 
<lb n="421"/>libauisse tuo? dextram mihi prendere dextra 
<lb n="422"/>non licitum? leuiora forent haec uulnera quantum, 
<lb n="423"/>si ferre ad manis infixos mente daretur 
<lb n="424"/>amplexus, uenerande, tuos. sed uana recordor 
<lb n="425"/>ni, Mare, (nam primo tunc haerebamus in aeuo) 
<lb n="426"/>humana maior species erat. horrida cano 
<lb n="427"/>uertice descendens ingentia colla tegebat 
<lb n="428"/>caesaries, frontique coma squalente sedebat 
<lb n="429"/>terribilis decor atque animi uenerabile pondus. 
<lb n="430"/>nil posthac oculis simile incidit.</q> excipit inde 
<lb n="431"/>iam Marus atque, inhibens conuellere uulnera questu, 
<lb n="432"/><q>Quid, cum praeteritis inuisa penatibus</q> inquit 
<lb n="433"/><q><p>hospitia et sedes Poenorum intrauit acerbas? 
<lb n="434"/>adfixi clipei currusque et spicula nota 
<lb n="435"/>aedibus in paruis, magni monumenta triumphi, 
<lb n="436"/>pulsabant oculos, coniunxque in limine primo 
<lb n="437"/>clamabat: <q>Quo fers gressus? non Punicus hic est, 
<lb n="438"/>Regule, quem fugias, carcer. uestigia nostri 
<lb n="439"/>casta tori domus et patrium sine crimine seruat 
<lb n="440"/>inuiolata larem. semel hic iterumque (quid, oro, 
<lb n="441"/>pollutum est nobis?) prolem, gratante senatu 
<lb n="442"/>et patria, sum enixa tibi. tua, respice, sedes 
<lb n="443"/>haec est, unde ingens umeris fulgentibus ostro 
<lb n="444"/>uidisti Latios consul procedere fasces, 
<lb n="445"/>unde ire in Martem, quo capta referre solebas 
<lb n="446"/>et uictor mecum suspendere postibus arma. 
<lb n="447"/>non ego complexus et sanctae foedera taedae 
<lb n="448"/>coniugiumue peto: patrios damnare penatis 
<lb n="449"/>absiste ac natis fas duc concedere noctem.</q> </p>
<lb n="450"/><p>Hos inter fletus iunctus uestigia Poenis 
<lb n="451"/>limine se clusit Tyrio questusque reliquit. 
<lb n="452"/>uixdum clara dies summa lustrabat in Oeta 
<lb n="453"/>Herculei monumenta rogi, cum consul adire 
<lb n="454"/>accirique iubet Libyas. tum limina templi 
<lb n="455"/>uidimus intrantem. quae consultata senatus, 
<lb n="456"/>quasue uiri uoces extremum curia maerens 
<lb n="457"/>audierit, placido nobis ipse edidit ore. 
<lb n="458"/>intulit ut gressus, certatim uoce manuque 
<lb n="459"/>ad solitam sedem et uestigia nota uocabant. 
<lb n="460"/>abnuit antiquumque loci aspernatus honorem. 
<lb n="461"/>at circumfusi non setius undique dextram 
<lb n="462"/>prensare ac, patriae ductorem nomine tanto 
<lb n="463"/>redderet, orabant: captiua posse redemptum 
<lb n="464"/>pensari turba, ac Tyrias tum iustius arces 
<lb n="465"/>arsuras dextra, fuerit quae uincta catenis. </p>
<lb n="466"/><p>Tum palmas simul attollens ac lumina caelo 
<lb n="467"/><q>Iustitiae rectique dator, qui cuncta gubernas, 
<lb n="468"/>nec leuior mihi diua Fides Sarranaque Iuno, 
<lb n="469"/>quos reditus testes iurata mente uocaui, 
<lb n="470"/>sit mihi fas me digna loqui Latiosque tueri <pb/> 
<lb n="471"/>uoce focos: ibo ad Tyrios non segnior,</q> inquit 
<lb n="472"/><q>stante fide reditus et saluo foedere poenae. 
<lb n="473"/>sic nobis rerum exitio desistite honorem 
<lb n="474"/>tendere. tot bellis totque annis fregimus aeuum. 
<lb n="475"/>nunc etiam uinclis et longo carcere torpent 
<lb n="476"/>captiuo in senio uires. fuit ille nec umquam, 
<lb n="477"/>dum fuit, a duro cessauit munere Martis 
<lb n="478"/>Regulus. exangui spectatis corpore nomen. 
<lb n="479"/>at non Carthago, fraudum domus, inscia quantum 
<lb n="480"/>e nobis restet, iuuenes parat, aspera ferro 
<lb n="481"/>pectora, captiuos nostra pensare senecta. 
<lb n="482"/>ite dolos contra, gensque astu fallere laeta 
<lb n="483"/>discat, me capto quantum tibi, Roma, supersit. 
<lb n="484"/>nec uero placeat, nisi quae de more parentum 
<lb n="485"/>pax erit. exposcunt Libyes nobisque dedere 
<lb n="486"/>haec referenda, pari libeat si pendere bellum 
<lb n="487"/>foedere et ex aequo geminas conscribere leges. 
<lb n="488"/>sed mihi sit Stygios ante intrauisse penatis, 
<lb n="489"/>talia quam uideam ferientis pacta Latinos.</q> </p>
<lb n="490"/><p>Haec fatus Tyriae sese iam reddidit irae, 
<lb n="491"/>nec monitus spernente grauis fido<add>s</add>que senatu 
<lb n="492"/>Poenorum dimissa cohors. quae maesta repulsa 
<lb n="493"/>ac minitans capto patrias properabat ad oras. 
<lb n="494"/>prosequitur uulgus, patres, ac planctibus ingens 
<lb n="495"/>personat et luctu campus. reuocare libebat 
<lb n="496"/>interdum et iusto raptum retinere dolore. </p>
<lb n="497"/><p>At trepida et subito ceu stans in funere coniunx, 
<lb n="498"/>ut uidit puppi properantem intrare, tremendum 
<lb n="499"/>uociferans celerem gressum referebat ad undas: 
<lb n="500"/><q>Tollite me, Libyes, comitem poenaeque necisque. 
<lb n="501"/>hoc unum, coniunx, uteri per pignora nostri 
<lb n="502"/>unum oro: liceat tecum quoscumque ferentem 
<lb n="503"/>terrarum pelagique pati caelique labores. 
<lb n="504"/>non ego Amyclaeum ductorem in proelia misi, 
<lb n="505"/>nec nostris tua sunt circumdata colla catenis. 
<lb n="506"/>cur usque ad Poenos miseram fugis? accipe mecum 
<lb n="507"/>hanc prolem. forsan duras Carthaginis iras 
<lb n="508"/>flectemus lacrimis, aut, si praecluserit aures 
<lb n="509"/>urbs inimica suas, eadem tunc hora manebit 
<lb n="510"/>teque tuosque simul, uel, si stat rumpere uitam, 
<lb n="511"/>in patria moriamur. adest comes ultima fati.</q> </p>
<lb n="512"/><p>Has inter uoces uinclis resoluta moueri 
<lb n="513"/>paulatim et ripa coepit decedere puppis. 
<lb n="514"/>tum uero infelix, mente<add>m</add> furiata dolore, 
<lb n="515"/>exclamat fessas tendens ad litora palmas: 
<lb n="516"/><q>En, qui se iactat Libyae populisque nefandis 
<lb n="517"/>atque hosti seruare fidem. data foedera nobis 
<lb n="518"/>ac promissa fides thalamis ubi, perfide, nunc est?</q> 
<lb n="519"/>ultima uox duras haec tunc penetrauit ad auris, 
<lb n="520"/>cetera percussi uetuerunt noscere remi. </p>
<lb n="521"/><p>Tum fluuio raptim ad pelagi deuoluimur oras 
<lb n="522"/>ac legimus pontum pinuque immane cauata 
<lb n="523"/>aequor et immensas curua trabe findimus undas. 
<lb n="524"/>ludibrium necis horrescens, uis aspera ponti 
<lb n="525"/>obrueret scopulisque ratem furor improbus Euri 
<lb n="526"/>frangeret, optabam: letum id commune fuisset. 
<lb n="527"/>sed nos ad poenam moderato flamine lenes 
<lb n="528"/>uexerunt Zephyri Tyrioque dedere furori. </p>
<lb n="529"/><p>Infelix uidi patriamque remissus in urbem 
<lb n="530"/>narrator poenae dura mercede reuerti. 
<lb n="531"/>nec tibi nunc ritus imitantem irasque ferarum 
<lb n="532"/>Pygmalioneam temptarem expromere gentem, 
<lb n="533"/>si maius quicquam toto uidisset in orbe 
<lb n="534"/>gens hominum, quam quod uestri ueneranda parentis 
<lb n="535"/>edidit exemplum uirtus. pudet addere questus 
<lb n="536"/>suppliciis, quae spectaui placido ore ferentem. 
<lb n="537"/>tu quoque, care puer, dignum te sanguine tanto 
<lb n="538"/>fingere ne cessa atque orientis comprime fletus. 
<lb n="539"/>praefixo paribus ligno mucronibus omnes <pb/> 
<lb n="540"/>armantur laterum crates, densumque per artem 
<lb n="541"/>texitur erecti stantisque ex ordine ferri 
<lb n="542"/>infelix stimulus, somnisque hac fraude negatis 
<lb n="543"/>quocumque inflexum producto tempore torpor 
<lb n="544"/>inclinauit iners, fodiunt ad uiscera corpus. 
<lb n="545"/>absiste, o iuuenis, lacrimis. patientia cunctos 
<lb n="546"/>haec superat currus. longo reuirescet in aeuo 
<lb n="547"/>gloria; dum caeli sedem terrasque tenebit 
<lb n="548"/>casta Fides, dum uirtutis uenerabile nomen, 
<lb n="549"/>uiuet; eritque dies, tua quo, dux inclite, fata 
<lb n="550"/>audire horrebunt a te calcata minores.</p></q> </p>
<lb n="551"/><p>Haec Marus et maesta refouebat uulnera cura. 
<lb n="552"/>interea, rapidas perfusa cruoribus alas, 
<lb n="553"/>sicut sanguinea Trasimenni tinxerat unda, 
<lb n="554"/>uera ac ficta simul spargebat Fama per Vrbem. 
<lb n="555"/>Allia et infandi Senones captaeque recursat 
<lb n="556"/>attonitis arcis facies. excussit habenas 
<lb n="557"/>luctificus Pauor, et tempestas aucta timendo. 
<lb n="558"/>hic raptim ruit in muros: uox horrida fertur 
<lb n="559"/><q>Hostis adest</q>, iaciuntque sudes et inania tela. 
<lb n="560"/>ast aliae laceris canentes crinibus alta 
<lb n="561"/>uerrunt tecta deum et seris post fata suorum 
<lb n="562"/>sollicitant precibus. requiem tenebraeque diesque 
<lb n="563"/>amisere: iacent portis ululante dolore 
<lb n="564"/>dispersum uulgus, remeantumque ordine longo 
<lb n="565"/>seruat turba gradus. pendent ex ore loquentum, 
<lb n="566"/>nec laetis sat certa fides, iterumque morantur 
<lb n="567"/>orando et, uultu interdum sine uoce precati, 
<lb n="568"/>quod rogitant, audire pauent. hi<add>n</add>c fletus, ubi aures 
<lb n="569"/>percussae grauiore malo, metus inde, negatum 
<lb n="570"/>si scire, et dubius responsi nuntius haesit. 
<lb n="571"/>iamque ubi conspectu redeuntum uisa propinquo 
<lb n="572"/>corpora, sollicite laeti funduntur et ipsis 
<lb n="573"/>oscula uulneribus figunt superosque fatigant. </p>
<lb n="574"/><p>Hic inter trepidos, curae uenerandus, agebat 
<lb n="575"/>Serranum Marus, atque olim post fata mariti 
<lb n="576"/>non egressa domum uitato Marcia coetu 
<lb n="577"/>et lucem causa natorum passa ruebat 
<lb n="578"/>in luctum similem antiquo. turbata repente 
<lb n="579"/>agnoscensque Marum <q>Fidei comes inclite magnae, 
<lb n="580"/>hunc certe mihi reddis.</q> ait <q>leue uulnus? an alte 
<lb n="581"/>usque ad nostra ferus penetrauit uiscera mucro? 
<lb n="582"/>quicquid id est, dum non uinctum Carthago catenis 
<lb n="583"/>abripiat poenaeque instauret monstra paternae, 
<lb n="584"/>gratum est, o superi. quotiens heu, nate, petebam, 
<lb n="585"/>ne patrias iras animosque in proelia ferres 
<lb n="586"/>neu te belligeri stimularet in arma parentis 
<lb n="587"/>triste decus. nimium uiuacis dura senectae 
<lb n="588"/>supplicia expendi. quaeso, iam parcite, si qua 
<lb n="589"/>numina pugnastis nobis.</q> 
@@At cladis acerbae 
<lb n="590"/>discussa ceu nube, patres conquirere fessis 
<lb n="591"/>iam rebus meditantur opem, atque ad munera belli 
<lb n="592"/>certatur, pulsusque timor grauiore periclo. 
<lb n="593"/>maxima curarum rectorem ponere castris 
<lb n="594"/>cui Latium et moles rerum quassata recumbat, 
<lb n="595"/>spectante occasum patria. Iouis illa ruenti 
<lb n="596"/>Ausoniae atque Italis tempus protendere regnis 
<lb n="597"/>cura fuit; nam Tyrrhenos Poenumque secundis 
<lb n="598"/>Albana surgens respexerat arce tumentem, 
<lb n="599"/>qui ferre in muros uictricia signa parabat. 
<lb n="600"/>tum quassans caput <q>Haud umquam tibi Iuppiter,</q> inquit 
<lb n="601"/><q>o iuuenis, dederit portas transcendere Romae 
<lb n="602"/>atque inferre pedem. Tyrrhenas sternere ualles 
<lb n="603"/>caedibus, et ripas fluuiorum exire Latino <pb/> 
<lb n="604"/>sanguine fas fuerit: Tarpeium accedere collem 
<lb n="605"/>murisque aspirare ueto.</q> quater inde coruscum 
<lb n="606"/>contorsit dextra fulmen, quo tota reluxit 
<lb n="607"/>Maeonidum tellus, atramque per aethera uoluens 
<lb n="608"/>abrupto fregit caelo super agmina nubem. 
<lb n="609"/>nec Poenum auertisse satis: dat numine magno 
<lb n="610"/>Aeneadis mentem gremio deponere tuto 
<lb n="611"/>Romuleam laudem Fabioque salutis habenas 
<lb n="612"/>credere ductori. cui postquam tradita belli 
<lb n="613"/>iura uidet, <q>Non hunc</q> inquit <q>superauerit unquam 
<lb n="614"/>inuidia aut blando popularis gloria fuco, 
<lb n="615"/>non astus fallax, non praeda aliusue cupido. 
<lb n="616"/>bellandi uetus ac laudum cladumque quieta 
<lb n="617"/>mente capax. par ingenium castrisque togaeque.</q> 
<lb n="618"/>sic genitor diuum recipitque ad sidera gressum. </p>
<lb n="619"/><p>Hic circumspectis nulli deprensus in armis 
<lb n="620"/>laudatusque Ioui Fabius mirabile quantum 
<lb n="621"/>gaudebat reducem patriae adnumerare reuersus, 
<lb n="622"/>duxerat egrediens quam secum in proelia, pubem. 
<lb n="623"/>nec membris quisquam natoue pepercit amato 
<lb n="624"/>acrius aut uidit socium per bella cruorem 
<lb n="625"/>tristior. atque idem, perfusus sanguine uictor 
<lb n="626"/>hostili, plenis repetebat moenia castris. 
<lb n="627"/>stirpe genus clarum caeloque adfinis origo. 
<lb n="628"/>nam remeans longis olim Tirynthius oris 
<lb n="629"/>et triplicis monstri famam et spectacula captas 
<lb n="630"/>mira boues hac, qua fulgent nunc moenia Romae, 
<lb n="631"/>egit ouans. tunc Arcadius, sic fama, locabat 
<lb n="632"/>inter desertos fundata Palatia dumos 
<lb n="633"/>paupere sub populo ductor, cum regia uirgo 
<lb n="634"/>hospite uicta sacro Fabium de crimine laeto 
<lb n="635"/>procreat et magni commiscet seminis ortus 
<lb n="636"/>Arcas in Herculeos mater uentura nepotes. 
<lb n="637"/>ter centum domus haec Fabios armauit in hostem 
<lb n="638"/>limine progressos uno; pulcherrima quorum 
<lb n="639"/>cunctando Fabius superauit facta ducemque 
<lb n="640"/>Hannibalem aequando. tantus tunc, Poene, fuisti. </p>
<lb n="641"/><p>Dum se perculsi renouant in bella Latini, 
<lb n="642"/>turbatus Ioue et exuta spe moenia Romae 
<lb n="643"/>pulsandi, collis Vmbros atque arua petebat 
<lb n="644"/>Hannibal, excelso summi qua uertice montis 
<lb n="645"/>deuexum lateri pendet Tuder, atque ubi latis 
<lb n="646"/>proiecta in campis nebulas exhalat inertis 
<lb n="647"/>et sedet ingentem pascens Meuania taurum, 
<lb n="648"/>dona Ioui. tum Palladios se fundit in agros 
<lb n="649"/>Picenum diues praedae atque errantibus armis, 
<lb n="650"/>quo spolia inuitant, transfert populantia signa, 
<lb n="651"/>donec pestiferos mitis Campania cursus 
<lb n="652"/>tardauit bellumque sinu indefensa recepit. </p>
<lb n="653"/><p>Hic dum stagnosi spectat templumque domosque 
<lb n="654"/>Literni ductor, uaria splendentia cernit 
<lb n="655"/>pictura belli patribus monumenta prioris 
<lb n="656"/>exhausti: nam porticibus signata manebant, 
<lb n="657"/>quis inerat longus rerum et spectabilis ordo. 
<lb n="658"/>primus bella truci suadebat Regulus ore, 
<lb n="659"/>bella neganda uiro, si noscere fata daretur. 
<lb n="660"/>at princeps Poenis indicta more parentum 
<lb n="661"/>Appius astabat pugna lauroque reuinctus 
<lb n="662"/>iustum Sarrana ducebat caede triumphum. 
<lb n="663"/>aequoreum iuxta decus et nauale tropaeum, 
<lb n="664"/>rostra gerens niuea surgebat mole columna. 
<lb n="665"/>exuuias Marti &dagger;donumque Du<add>i</add>lius, alto 
<lb n="666"/>ante omnis mersa Poenorum classe, dicabat. 
<lb n="667"/>cui, nocturnus honos, funalia clara sacerque 
<lb n="668"/>post epulas tibicen adest, castosque penatis 
<lb n="669"/>insignis laeti repetebat murmure cantus. <pb/> 
<lb n="670"/>cernit et extremos defuncti ciuis honores: 
<lb n="671"/>Scipio ductoris celebrabat funera Poeni, 
<lb n="672"/>Sardoa uictor terra. uidet inde ruentem 
<lb n="673"/>litoribus Libycis dispersa per agmina pubem; 
<lb n="674"/>instabat crista fulgens et terga premebat 
<lb n="675"/>Regulus: Autololes Nomadesque et Maurus et Hammon 
<lb n="676"/>et Garamas positis dedebant oppida telis. 
<lb n="677"/>lentus harenoso spumabat Bagrada campo 
<lb n="678"/>uiperea sanie, turmisque minantibus ultro 
<lb n="679"/>pugnabat serpens et cum duce bella gerebat. 
<lb n="680"/>necnon proiectum puppi frustraque uocantem 
<lb n="681"/>numina Amyclaeum mergebat perfida ponto 
<lb n="682"/>rectorem manus, et seras tibi, Regule, poenas 
<lb n="683"/>Xanthippus digni pendebat in aequore leti. 
<lb n="684"/>addiderant geminas medio consurgere fluctu 
<lb n="685"/>Aegatis: lacerae circum fragmenta uideres 
<lb n="686"/>classis et effusos fluitare in gurgite Poenos. 
<lb n="687"/>possessor pelagi pronaque Lutatius aura 
<lb n="688"/>captiuas puppis ad litora uictor agebat. 
<lb n="689"/>haec inter iuncto religatus in ordine Hamilcar, 
<lb n="690"/>ductoris genitor, cunctarum ab imagine rerum 
<lb n="691"/>totius in sese uulgi conuerterat ora. 
<lb n="692"/>sed Pacis faciem et pollutas foederis aras <pb/> 
<lb n="693"/>deceptumque Iouem ac dictantis iura Latinos 
<lb n="694"/>cernere erat. strictas trepida ceruice securis 
<lb n="695"/>horrebat Libys, ac summissis ordine palmis 
<lb n="696"/>orantes ueniam iurabant inrita pacta. 
<lb n="697"/>haec Eryce e summo spectabat laeta Dione. </p>
<lb n="698"/><p>Quae postquam infesto percensuit omnia uultu 
<lb n="699"/>adridens Poenus, lenta proclamat ab ira: 
<lb n="700"/><q>Non leuiora dabis nostris inscribere tectis 
<lb n="701"/>acta meae dextrae: captam, Carthago, Saguntum 
<lb n="702"/>da spectare, simul flamma ferroque ruentem; 
<lb n="703"/>perfodiant patres natorum membra. nec Alpes 
<lb n="704"/>exiguus domitas capiet locus: ardua celsis 
<lb n="705"/>persultet iuga uictor equis Garamasque Nomasque. 
<lb n="706"/>addes Ticini spumantis sanguine ripas 
<lb n="707"/>et nostrum Trebiam et Trasimenni litora Tusci 
<lb n="708"/>clausa cadaueribus. ruat ingens corpore et armis 
<lb n="709"/>Flaminius, fugiat consul manante cruore 
<lb n="710"/>Scipio et ad socios nati ceruice uehatur. 
<lb n="711"/>haec mitte in populos, et adhuc maiora dabuntur. 
<lb n="712"/>flagrantem effinges facibus, Carthago, Libyssis 
<lb n="713"/>Romam et deiectum Tarpeia rupe Tonantem. 
<lb n="714"/>interea uos, ut dignum est, ista (ocius ite) 
<lb n="715"/>o iuuenes, quorum dextris mihi tanta geruntur, 
<lb n="716"/>in cineres monumenta date atque inuoluite flammis.</q> <pb/> 
</p></div1>

<div1 type="book" n="7">
<p> 
<lb n="1"/>Interea trepidis Fabius spes unica rebus. 
<lb n="2"/>ille quidem socios atque aegram uulnere praeceps 
<lb n="3"/>Ausoniam armabat uiridique ad dura laborum 
<lb n="4"/>bellator senio iam castra mouebat in hostem, 
<lb n="5"/>sed mens humana maior non tela nec enses 
<lb n="6"/>nec fortis spectabat equos. tot milia contra 
<lb n="7"/>Poenorum inuictumque ducem, tot in agmina solus 
<lb n="8"/>ibat et in sese cuncta arma uirosque gerebat. 
<lb n="9"/>ac ni sacra seni uis impressumque fuisset 
<lb n="10"/>sistere Fortunam cunctando aduersa fouentem, 
<lb n="11"/>ultima Dardanii transisset nominis aetas. 
<lb n="12"/>ille modum superis in Punica castra fauoris 
<lb n="13"/>addidit et Libyae finem inter prospera bella 
<lb n="14"/>uincendi statuit. tumefactum cladibus ille 
<lb n="15"/>Hesperiis lento Poenum moderamine lusit. 
<lb n="16"/>summe ducum, qui regna iterum labentia Troiae 
<lb n="17"/>et fluxas Latii res maiorumque labores, 
<lb n="18"/>qui Carmentis opes et regna Euandria seruas, 
<lb n="19"/>surge, age et emerito sacrum caput insere caelo. </p>
<lb n="20"/><p>At Libyae ductor, postquam noua nomina lecto 
<lb n="21"/>dictatore uigent, raptim mutata Latinis 
<lb n="22"/>imperia haud frustra reputans, cognoscere hauebat, 
<lb n="23"/>quae fortuna uiro, quodnam decus, ultima fessis 
<lb n="24"/>ancora cur Fabius, quem post tot Roma procellas 
<lb n="25"/>Hannibali putet esse parem. feruore carentes 
<lb n="26"/>angebant anni fraudique inaperta senectus. 
<lb n="27"/>ocius accitum captiuo ex agmine poscit 
<lb n="28"/>progeniem ritusque ducis dextraeque labores. 
<lb n="29"/>Cilnius, Arreti Tyrrhenis ortus in oris, 
<lb n="30"/>clarum nomen erat. sed laeua adduxerat hora 
<lb n="31"/>Ticini iuuenem ripis, fususque ruentis 
<lb n="32"/>uulnere equi Libycis praebebat colla catenis. 
<lb n="33"/>hic ardens exire malis et rumpere uitam, 
<lb n="34"/><q>Non cum Flaminio tibi res, nec feruida Gracchi <pb/> 
<lb n="35"/>in manibus consulta:</q> inquit <q>Tirynthia gens est; 
<lb n="36"/>quam si fata tuis genuissent, Hannibal, oris, 
<lb n="37"/>terrarum imperium Carthaginis arce uideres. 
<lb n="38"/>non ego te longa serie per singula ducam. 
<lb n="39"/>hoc sat erit: nosces Fabios certamine ab uno. 
<lb n="40"/>Veientum populi uiolata pace negabant 
<lb n="41"/>acceptare iugum, ac uicino Marte furebat 
<lb n="42"/>ad portas bellum, consulque ciebat ad arma. 
<lb n="43"/>dilectus uetiti, priuataque castra penates 
<lb n="44"/>Herculei impleuere. domo, mirabile, ab una 
<lb n="45"/>patricius iunctis exercitus ibat in armis. 
<lb n="46"/>ter centum exiluere duces. quocumque liberet 
<lb n="47"/>uno non pauidus rexisses bella magistro. 
<lb n="48"/>sed dirum egressis omen: Scelerata minaci 
<lb n="49"/>stridentis sonitu tremuerunt limina portae, 
<lb n="50"/>maximaque Herculei mugiuit numinis ara. 
<lb n="51"/>inuasere hostem, numerarique aspera uirtus 
<lb n="52"/>haud est passa uiros, et plures milite caedes. 
<lb n="53"/>saepe globo densi, saepe et per deuia passim 
<lb n="54"/>dispersi subiere uices, meritique labore 
<lb n="55"/>aequato, nulli quisquam uirtute secundus, 
<lb n="56"/>ducere ter centum Tarpeia ad templa triumphos. 
<lb n="57"/>spes heu fallaces oblitaque corda, caducum 
<lb n="58"/>mortali quodcumque datur! grex ille uirorum, 
<lb n="59"/>qui Fabia gente incolumi deforme putabat 
<lb n="60"/>publica bella geri, pariter cecidere deorum 
<lb n="61"/>inuidia, subitis circumuenientibus armis. 
<lb n="62"/>nec tamen occisos est cur laetere. supersunt 
<lb n="63"/>quot tibi si<add>n</add>t Libyaeque satis: certauerit unus 
<lb n="64"/>ter centum dextris. tam uiuida membra laborque 
<lb n="65"/>prouidus et cauta sollertia tecta quiete. 
<lb n="66"/>nec uero, calidi, nunc tu, cui sanguinis aetas, 
<lb n="67"/>foderis in pugna uelocius ilia planta 
<lb n="68"/>bellatoris equi frenisque momorderis ora.</q> <pb/> 
<lb n="69"/>quem cernens auidum leti post talia Poenus, 
<lb n="70"/><q>Nequiquam nostras, demens,</q> ait <q>elicis iras 
<lb n="71"/>et captiua paras moriendo euadere uincla. 
<lb n="72"/>uiuendum est. arta seruentur colla catena.</q> 
<lb n="73"/>haec iuuenis, diuisque tumens ausisque secundis. </p>
<lb n="74"/><p>At patres Latiasque nurus raptabat ad aras 
<lb n="75"/>cura deum. maesto suffusae lumina uultu 
<lb n="76"/>femineus matres graditur chorus: ordine longo 
<lb n="77"/>Iunoni pallam conceptaque uota dicabant: 
<lb n="78"/><q>Huc ades, o regina deum, gens casta precamur 
<lb n="79"/>et ferimus, digno quaecumque est nomine, turba 
<lb n="80"/>Ausonidum pulchrumque et, acu et subtemine fuluo 
<lb n="81"/>quod nostrae neuere manus, uenerabile donum. 
<lb n="82"/>ac dum decrescit matrum metus, hoc tibi, diua, 
<lb n="83"/>interea uelamen erit. si pellere nostris 
<lb n="84"/>Marmaricam terris nubem dabis, omnis in auro 
<lb n="85"/>pressa tibi uaria fulgebit gemma corona.</q> 
<lb n="86"/>necnon et proprio uenerantur Pallada dono 
<lb n="87"/>Phoebumque armigerumque deum primamque Dionen. 
<lb n="88"/>tanta adeo, cum res trepidae, reuerentia diuum 
<lb n="89"/>nascitur: at rarae fumant felicibus arae. </p>
<lb n="90"/><p>Dum Roma antiquos templis indicit honores, 
<lb n="91"/>iam Fabius, tacito procedens agmine et arte 
<lb n="92"/>bellandi lento similis, praecluserat omnis 
<lb n="93"/>fortunaeque hostique uias. discedere signis 
<lb n="94"/>haud licitum, summumque decus, quo tollis ad astra 
<lb n="95"/>imperii, Romane, caput, parere docebat. 
<lb n="96"/>uerum ubi prima satis conspecta in montibus altis 
<lb n="97"/>signa procul fulsitque nouis exercitus armis, 
<lb n="98"/>arrectae spes Sidonii, feruetque secundis 
<lb n="99"/>fortunae iuuenis. uincendi sola uidetur, 
<lb n="100"/>quod nondum steterint acies, mora: <q>Pergite,</q> clamat 
<lb n="101"/><q>ite citi, ruite ad portas, propellite uallum 
<lb n="102"/>pectoribus. quantum campi distamus, ad umbras 
<lb n="103"/>tantum hosti superest. resides ad bella uocantur, 
<lb n="104"/>quis pudeat certare, senes. quodcumque uidetis, 
<lb n="105"/>hoc reliquum est, primo damnatum ut inutile bello. 
<lb n="106"/>en, ubi nunc Gracchi atque ubi nunc sunt fulmina gentis 
<lb n="107"/>Scipiadae? pulsi Ausonia non ante pauentem 
<lb n="108"/>dimisere fugam quam terror ad ultima mundi 
<lb n="109"/>Oceanumque tulit. profugus nunc errat uterque 
<lb n="110"/>nomina nostra tremens et ripas seruat Hiberi. 
<lb n="111"/>est etiam, cur Flaminio mihi gloria caeso 
<lb n="112"/>creuerit, et titulis libeat cur figere nostris 
<lb n="113"/>crudum Marte uiri nomen. quot demere noster 
<lb n="114"/>huic annos Fabio gladius ualet! et tamen audet. 
<lb n="115"/>audeat. haud ultra faxo spectetur in armis.</q> </p>
<lb n="116"/><p>Talia uociferans uolucri rapit agmina cursu 
<lb n="117"/>ac praeuectus equo nunc dextra prouocat hostem 
<lb n="118"/>nunc uoce increpitat, missa nunc eminus hasta 
<lb n="119"/>fertur ouans pugnaeque agitat simulacra futurae: 
<lb n="120"/>ut Thetidis proles Phrygiis Vulcania campis 
<lb n="121"/>arma tulit, clipeo amplexus terramque polumque 
<lb n="122"/>maternumque fretum totumque in imagine mundum. </p>
<lb n="123"/><p>Cassarum sedet irarum spectator et alti 
<lb n="124"/>celsus colle iugi domat exultantia corda 
<lb n="125"/>infractasque minas dilato Marte fatigat 
<lb n="126"/>sollers cunctandi Fabius, ceu nocte sub atra 
<lb n="127"/>munitis pastor stabulis per ouilia clausum 
<lb n="128"/>impauidus somni seruat pecus: effera saeuit 
<lb n="129"/>atque impasta trucis ululatus turba luporum 
<lb n="130"/>exercet morsuque quatit restantia claustra. <pb/> </p>
<lb n="131"/><p>Inritus incepti mouet inde atque Apula tardo 
<lb n="132"/>arua Libys passu legit ac nunc ualle residit 
<lb n="133"/>conditus occulta, si praecipitare sequentem 
<lb n="134"/>atque inopinata detur circumdare fraude, 
<lb n="135"/>nunc nocturna parat caecae celantibus umbris 
<lb n="136"/>furta uiae retroque abitum fictosque timores 
<lb n="137"/>adsimulat, tum castra citus deserta relicta 
<lb n="138"/>ostentat praeda atque inuitat prodigus hostem: 
<lb n="139"/>qualis Maeonia passim Maeandrus in ora, 
<lb n="140"/>cum sibi gurgitibus flexis reuolutus oberrat. 
<lb n="141"/>nulla uacant incepta dolis: simul omnia uersat 
<lb n="142"/>miscetque exacuens uaria ad conamina mentem, 
<lb n="143"/>sicut aquae splendor radiatus lampade solis 
<lb n="144"/>dissultat per tecta uaga sub imagine uibrans 
<lb n="145"/>luminis et tremula laquearia uerberat umbra. 
<lb n="146"/>iamque dolore furens ita secum immurmurat ira: 
<lb n="147"/><q>Obuia si primus nobis hic tela tulisset, 
<lb n="148"/>nullane nunc Trebiae et Trasimenni nomina? nulli 
<lb n="149"/>lugerent Itali? numquam Phaethontius amnis 
<lb n="150"/>sanguinea pontum turbasset decolor unda? 
<lb n="151"/>inuentum, dum se cohibet terimurque sedendo, 
<lb n="152"/>uincendi genus. en quotiens, uelut obuius iret, 
<lb n="153"/>discinxit ratione dolos fraudesque resoluit.</q> 
<lb n="154"/>haec secum, medio somni cum bucina noctem 
<lb n="155"/>diuideret, iamque excubias sortitus iniquas 
<lb n="156"/>tertius abrupta uigil iret ad arma quiete. 
<lb n="157"/>uertit iter Daunique retro tellure relicta 
<lb n="158"/>Campanas remeat notus populator in oras. 
<lb n="159"/>hic uero, intrauit postquam uberis arua Falerni 
<lb n="160"/>(diues ea et numquam tellus mentita colono), 
<lb n="161"/>addunt frugiferis inimica incendia ramis. </p>
<lb n="162"/><p>Haud fas, Bacche, tuos tacitum tramittere honores, 
<lb n="163"/>quamquam magna incepta uocent. memorabere, sacri 
<lb n="164"/>largitor laticis, grauidae cui nectare uites 
<lb n="165"/>nulli dant prelis nomen praeferre Falernis. 
<lb n="166"/>Massica sulcabat meliore Falernus in aeuo 
<lb n="167"/>ensibus ignotis senior iuga. pampinus umbras 
<lb n="168"/>nondum uua uiridis nudo texebat in aruo, 
<lb n="169"/>pocula nec norant sucis mulcere Lyaei, 
<lb n="170"/>fonte sitim et pura soliti defendere lympha. 
<lb n="171"/>attulit hospitio pergentem ad litora Calpes 
<lb n="172"/>extremumque diem pes dexter et hora Lyaeum, 
<lb n="173"/>nec pigitum paruosque lares humilisque subire 
<lb n="174"/>limina caelicolam tecti. cepere uolentem 
<lb n="175"/>fumosi postes et ritu pauperis aeui 
<lb n="176"/>ante focos mensae, laetus nec senserat hospes 
<lb n="177"/>aduenisse deum. sed enim de more parentum 
<lb n="178"/>grato cursabat studio instabatque senectae, 
<lb n="179"/>donec, opes festas, puris nunc poma canistris 
<lb n="180"/>composuit, nunc inriguis citus extulit hortis 
<lb n="181"/>rorantis umore dapes, tum lacte fauisque 
<lb n="182"/>distinxit dulcis epulas nulloque cruore 
<lb n="183"/>polluta castus mensa Cerealia dona 
<lb n="184"/>attulit ac primum Vestae detersit honorem 
<lb n="185"/>undique et in mediam iecit libamina flammam. 
<lb n="186"/>deesse tuos latices, hac sedulitate senili 
<lb n="187"/>captus, Iacche, uetas. subito, mirabile dictu, 
<lb n="188"/>fagina pampineo spumarunt pocula suco, 
<lb n="189"/>pauperis hospitii pretium, uilisque rubenti 
<lb n="190"/>fluxit mulctra mero, et quercu in cratera cauata 
<lb n="191"/>dulcis odoratis umor sudauit ab uuis. 
<lb n="192"/><q>En cape</q> Bacchus ait <q>nondum tibi nota, sed olim 
<lb n="193"/>uiticolae nomen peruulgatura Falerni <pb/> 
<lb n="194"/>munera,</q> et haud ultra latuit deus. inde nitentem 
<lb n="195"/>lumine purpureo frontem cinxere corymbi, 
<lb n="196"/>et fusae per colla comae, dextraque pependit 
<lb n="197"/>cantharus, ac uitis thyrso delapsa uirenti 
<lb n="198"/>festas Nysaeo redimiuit palmite mensas. 
<lb n="199"/>nec facilis laeto certasse, Falerne, sapori, 
<lb n="200"/>postquam iterata tibi sunt pocula, iam pede risum, 
<lb n="201"/>iam lingua titubante moues, patrioque Lyaeo 
<lb n="202"/>tempora quassatus, grates et praemia digna 
<lb n="203"/>uix intellectis conaris reddere uerbis, 
<lb n="204"/>donec composuit luctantia lumina Somnus, 
<lb n="205"/>Somnus, Bacche, tibi comes additus. hinc ubi primo 
<lb n="206"/>ungula dispersit rores Phaethontia Phoebo, 
<lb n="207"/>uuiferis late florebat Massicus aruis 
<lb n="208"/>miratus nemora et lucentis sole racemos. 
<lb n="209"/>it monti decus, atque ex illo tempore diues 
<lb n="210"/>Tmolus <add>et</add> ambrosiis Ariusia pocula sucis 
<lb n="211"/>ac Methymna ferox lacibus cessere Falernis. </p>
<lb n="212"/><p>Haec tum uasta dabat terrisque infestus agebat 
<lb n="213"/>Hannibal, et sicci stimulabant sanguinis enses, 
<lb n="214"/>ludificante ducem Fabio. iamque improba castris 
<lb n="215"/>Ausoniis uota et pugnandi praua libido 
<lb n="216"/>gliscebat: proni decurrere monte parabant. </p>
<lb n="217"/><p>Da famae, da, Musa, uirum, cui uincere bina 
<lb n="218"/>concessum castra et geminos domitare furores. 
<lb n="219"/><q>Feruida si nobis corda abruptumque putassent 
<lb n="220"/>ingenium patres et si clamoribus</q> inquit 
<lb n="221"/><q>turbari facilem mentem, non ultima rerum 
<lb n="222"/>et deplorati mandassent Martis habenas. 
<lb n="223"/>stat pensata diu belli sententia: uincam 
<lb n="224"/>seruare inuitos urgentisque ultima fata. 
<lb n="225"/>nulli per Fabium e uobis cecidisse licebit. 
<lb n="226"/>si lucis piget et supremis esse cupido est 
<lb n="227"/>nominis Ausonii taedetque in tempore tali 
<lb n="228"/>nullum clade noua claraeque fragore ruinae 
<lb n="229"/>insignem fecisse locum, reuocandus ab atris 
<lb n="230"/>Flaminius uobis est sedibus. ille ruendi 
<lb n="231"/>iam dudum properans signum auspiciumque dedisset. 
<lb n="232"/>an nondum praeceps uicinaque fata uidetis? 
<lb n="233"/>una, ut debellet, satis est uictoria Poeno. 
<lb n="234"/>state, uiri, et sentite ducem. cum optabile tempus 
<lb n="235"/>deposcet dextras, tunc ista ferocia dicta 
<lb n="236"/>aequentur factis. non est, mihi credite, non est 
<lb n="237"/>arduus in pugnas ferri labor: una reclusis 
<lb n="238"/>omnes iam portis in campum effuderit hora. 
<lb n="239"/>magnum illud solisque datum, quos mitis euntis 
<lb n="240"/>Iuppiter aspexit, magnum est ex hoste reuerti. 
<lb n="241"/>fortunae Libys incumbit flatuque secundo 
<lb n="242"/>fidit agens puppim. dum desinat aura sinusque 
<lb n="243"/>destituat tumidos subducto flamine uentus, 
<lb n="244"/>in rem cunctari fuerit. non ulla perenni 
<lb n="245"/>amplexu Fortuna fouet. iam copia quanto 
<lb n="246"/>artior et nullo Tyriis certamine quantum 
<lb n="247"/>detritum est famae! quin inter cetera nostra 
<lb n="248"/>haud laude afuerit, modo qui&mdash;sed parcere dictis 
<lb n="249"/>sit melius. iam uos acies et proelia et hostem 
<lb n="250"/>poscitis? o maneat, superi, fiducia talis! 
<lb n="251"/>interea exclusa maioris sorte pericli 
<lb n="252"/>me solum, quaeso, toti me opponite bello.</q> 
<lb n="253"/>his dictis fractus furor et rabida arma quierunt: 
<lb n="254"/>ut, cum turbatis placidum caput extulit undis 
<lb n="255"/>Neptunus totumque uidet totique uidetur 
<lb n="256"/>regnator ponto, saeui fera murmura uenti 
<lb n="257"/>dimittunt nullasque mouent in frontibus alas, <pb/> 
<lb n="258"/>tum sensim infusa tranquilla per aequora pace 
<lb n="259"/>languentes tacito lucent in litore fluctus. </p>
<lb n="260"/><p>Sensit cura sagax Poeni fraudisque ueneno 
<lb n="261"/>adgreditur mentes. pauca atque haec ruris auiti 
<lb n="262"/>iugera nec multis Fabius uertebat aratris: 
<lb n="263"/>Massicus uuiferis addebat nomina glaebis. 
<lb n="264"/>hinc pestem placitum moliri et spargere causas 
<lb n="265"/>in castra ambiguas. ferro flammisque pepercit 
<lb n="266"/>suspectamque loco pacem dedit arte maligna 
<lb n="267"/>ceu clandestino traheretur foedere bellum. </p>
<lb n="268"/><p>Intellectus erat Fabio, Tyriosque uidebat 
<lb n="269"/>dictator saeuire dolos. sed non uacat &dagger;aegre 
<lb n="270"/>inuidiam gladios inter lituosque timere 
<lb n="271"/>et dubia morsus famae depellere pugna, 
<lb n="272"/>donec reptantem et nequiquam saepe trahendo 
<lb n="273"/>huc illuc castra scrutantem proelia Poenum, 
<lb n="274"/>qua nemorosa iuga et scopulosi uertice colles 
<lb n="275"/>exurgunt, clausit sparsa ad diuortia turma. 
<lb n="276"/>hinc Laestrygoniae saxoso monte premebant 
<lb n="277"/>a tergo rupes, undosis squalida terris 
<lb n="278"/>hinc Literna palus, nec ferri aut militis usum 
<lb n="279"/>poscebat regio, saeptos sed fraude locorum 
<lb n="280"/>arta fames poenas miserae exactura Sagunti 
<lb n="281"/>urgebat, finisque aderat Carthaginis armis. </p>
<lb n="282"/><p>Cuncta per et terras et lati stagna profundi 
<lb n="283"/>condiderat somnus, positoque labore dierum 
<lb n="284"/>pacem nocte datam mortalibus orbis agebat. 
<lb n="285"/>at non Sidonium curis flagrantia corda 
<lb n="286"/>ductorem uigilesque metus haurire sinebant 
<lb n="287"/>dona soporiferae noctis. nam membra cubili 
<lb n="288"/>erigit et fului circumdat pelle leonis, 
<lb n="289"/>qua super instratos proiectus gramine campi 
<lb n="290"/>presserat ante toros. tunc ad tentoria fratris 
<lb n="291"/>fert gressus uicina citos. nec degener ille 
<lb n="292"/>belligeri ritus taurino membra iacebat 
<lb n="293"/>effultus tergo et mulcebat tristia somno. 
<lb n="294"/>haud procul hasta uiri terrae defixa propinquae, 
<lb n="295"/>et dir<add>a</add> e summa pendebat cuspide cassis; 
<lb n="296"/>at clipeus circa loricaque et ensis et arcus 
<lb n="297"/>et telum Baliare simul tellure quiescunt. 
<lb n="298"/>iuxta lecta manus, iuuenes in Marte probati, 
<lb n="299"/>et sonipes strato carpebat gramina dorso. 
<lb n="300"/>ut pepulere leuem intrantis uestigia somnum, 
<lb n="301"/><q>Heus!</q> inquit (pariterque manus ad tela ferebat) 
<lb n="302"/><q>quae te cura uigil fessum, germane, fatigat?</q> 
<lb n="303"/>ac iam constiterat sociosque in caespite fusos 
<lb n="304"/>incussa reuocat castrorum ad munera planta, 
<lb n="305"/>cum Libyae ductor: <q>Fabius me noctibus aegris, 
<lb n="306"/>in curas Fabius nos excitat, illa senectus 
<lb n="307"/>heu fatis quae sola meis currentibus obstat! 
<lb n="308"/>cernis ut armata circumfundare corona, 
<lb n="309"/>et uallet clausos collectus miles in orbe<add>m</add>. 
<lb n="310"/>uerum, age, nunc quando res artae, percipe porro 
<lb n="311"/>quae meditata mihi. latos correpta per agros 
<lb n="312"/>armenta adsueto belli de more secuntur. 
<lb n="313"/>cornibus arentis edicam innectere ramos 
<lb n="314"/>sarmentique leuis fronti religare maniplos, 
<lb n="315"/>admotus cum feruorem disperserit ignis 
<lb n="316"/>ut passim exultent stimulante dolore iuuenci 
<lb n="317"/>et uaga per collis ceruice incendia iactent. 
<lb n="318"/>tum terrore nouo trepidus laxabit iniquas 
<lb n="319"/>custos excubias maioraque nocte timebit. 
<lb n="320"/>si cordi consulta (moras extrema recusant) 
<lb n="321"/>accingamur</q> ait. gemino tentoria gressu 
<lb n="322"/>inde petunt. ingens clipeo ceruice reposta <pb/> 
<lb n="323"/>inter equos interque uiros interque iacebat 
<lb n="324"/>capta manu spolia et rorantia caede Maraxes 
<lb n="325"/>ac dirum, in somno ceu bella capesseret, amens 
<lb n="326"/>clamorem tum forte dabat dextraque tremente 
<lb n="327"/>arma toro et notum quaerebat feruidus ensem. 
<lb n="328"/>huic Mago, inuersa quatiens ut dispulit hasta 
<lb n="329"/>bellantem somnum, <q>Tenebris, fortissime ductor, 
<lb n="330"/>iras compesce atque in lucem proelia differ. 
<lb n="331"/>ad fraudem occultamque fugam tutosque receptus 
<lb n="332"/>nunc nocte utendum est. arentis nectere frondes 
<lb n="333"/>cornibus et latis accensa immittere siluis 
<lb n="334"/>armenta, oppositi reserent quo claustra manipli, 
<lb n="335"/>germanus parat atque obsessa euellere castra. 
<lb n="336"/>emergamus, et hic Fabio persuadeat astus 
<lb n="337"/>non certare dolis.</q> nihil hinc cunctante, sed acris 
<lb n="338"/>incepti laeto iuuene, ad tentoria Acherrae 
<lb n="339"/>festinant, cui parca quies minimumque soporis, 
<lb n="340"/>nec notum somno noctes aequare: feroci 
<lb n="341"/>peruigil inseruibat equo fessumque leuabat 
<lb n="342"/>tractando et frenis ora exagitata fouebat. 
<lb n="343"/>at socii renouant tela arentemque cruorem 
<lb n="344"/>ferro detergent et dant mucronibus iras. 
<lb n="345"/>quid fortuna loci poscat, quid tempus, et ipsi 
<lb n="346"/>quaenam agitent, pandunt et coeptis ire ministrum 
<lb n="347"/>haud segnem hortantur. discurrit tessera castris, 
<lb n="348"/>intentiquo docent, quae sint properanda, mone<add>n</add>tque 
<lb n="349"/>quisque suos: instat trepidis stimulatque ruentis 
<lb n="350"/>nauus abire timor, dum caeca silentia dumque 
<lb n="351"/>maiores umbrae. rapida iam subdita peste 
<lb n="352"/>uirgulta atque altis surgunt e cornibus ignes. 
<lb n="353"/>hic uero ut, gliscente malo et quassantibus aegra 
<lb n="354"/>armentis capita, adiutae pinguescere flammae 
<lb n="355"/>coepere et uincens fumos erumpere uertex, 
<lb n="356"/>per collis dumosque (lues agit atra) per altos 
<lb n="357"/>saxosi scopulos montis lymphata feruntur 
<lb n="358"/>corpora anhela boum, atque obsessis naribus igni 
<lb n="359"/>luctantur frustra rabidi mugire iuuenci. 
<lb n="360"/>per iuga, per uallis errat Vulcania pestis 
<lb n="361"/>nusquam stante malo, uicinaque litora fulgent: 
<lb n="362"/>quam multa adfixus caelo sub nocte serena 
<lb n="363"/>fluctibus e mediis sulcator nauita ponti 
<lb n="364"/>astra uidet, quam multa uidet, feruoribus atris 
<lb n="365"/>cum Calabros urunt ad pinguia pabula saltus, 
<lb n="366"/>uertice Gargani residens incendia pastor. </p>
<lb n="367"/><p>At facie subita uolitantum montibus altis 
<lb n="368"/>flammarum, quis tunc ce<add>ci</add>dit custodia sorti, 
<lb n="369"/>horrere atque ipsos nullo spargente uagari 
<lb n="370"/>credere et indomitos pasci sub collibus ignes. 
<lb n="371"/>caelone exciderint, et magna fulmina dextra 
<lb n="372"/>torserit Omnipotens, an caecis rupta cauernis 
<lb n="373"/>fuderit egestas accenso sulphure flammas 
<lb n="374"/>infelix tellus, media in formidine quaerunt. 
<lb n="375"/>iamque abeunt, faucesque uiae citus occupat armis 
<lb n="376"/>Poenus et in patulos exultans emicat agros. 
<lb n="377"/>huc tamen usque uigil processerat arte regendi 
<lb n="378"/>dictator Trebiam et Tusci post stagna profundi, 
<lb n="379"/>esset ut Hannibali Fabium Romanaque tela 
<lb n="380"/>euasisse satis. quin et uestigia pulsi 
<lb n="381"/>et gressus premeret castris, ni sacra uocarent 
<lb n="382"/>ad patrios ueneranda deos. tum uersus ad urbem 
<lb n="383"/>adloquitur iuuenem, cui mos tramittere signa 
<lb n="384"/>et belli summam primasque iubebat habenas, 
<lb n="385"/>atque his praeformat dictis fingitque monendo: 
<lb n="386"/><q>Si factis nondum, Minuci, te cauta probare 
<lb n="387"/>erudiit Fortuna meis, nec ducere uerba <pb/> 
<lb n="388"/>ad uerum decus ac prauis arcere ualebunt. 
<lb n="389"/>uidisti clausum Hannibalem. nil miles et alae 
<lb n="390"/>iuuere aut densis legio conferta maniplis. 
<lb n="391"/>testor te, solus clausi nec deinde morabor. 
<lb n="392"/>dis sine me libare dapem et sollemnia ferre: 
<lb n="393"/>hunc iterum atque iterum uinctum uel montibus altis 
<lb n="394"/>amnibus aut rapidis (modo pugna absistite) tradam. 
<lb n="395"/>interea (crede experto, non fallimus) aegris 
<lb n="396"/>nil mouisse salus rebus. sit gloria multis 
<lb n="397"/>et placeat, quippe egregium, prosternere ferro 
<lb n="398"/>hostem, sed Fabio sit uos seruasse triumphus. 
<lb n="399"/>plena tibi castra atque intactus uulnere miles 
<lb n="400"/>creditur: hos nobis (erit haec ti<add>bi</add> gloria) redde. 
<lb n="401"/>iam cernes Libycum hu<add>i</add>c uallo adsultare leonem, 
<lb n="402"/>iam praedas offerre tibi, iam uertere terga, 
<lb n="403"/>respectantem adeo atque iras cum fraude coquentem. 
<lb n="404"/>claude, oro, castra et cunctas spes eripe pugnae. 
<lb n="405"/>haec monuisse satis. sed si compescere corda 
<lb n="406"/>non datur oranti, magno te iure pioque 
<lb n="407"/>dictator capere arma ueto.</q> sic castra relinquens 
<lb n="408"/>uallarat monitis ac se referebat ad urbem. </p>
<lb n="409"/><p>Ecce autem flatu classis Phoenissa secundo 
<lb n="410"/>litora Caietae Laestrygoniosque recessus 
<lb n="411"/>sulcabat rostris portusque intrarat apertos 
<lb n="412"/>ac totus multo spumabat remige pontus, 
<lb n="413"/>cum trepidae fremitu uitreis e sedibus antri 
<lb n="414"/>aequoreae pelago simul emersere sorores 
<lb n="415"/>ac possessa uident infestis litora proris. 
<lb n="416"/>tum magno perculsa metu Nereia turba 
<lb n="417"/>attonitae propere refluunt ad limina nota, 
<lb n="418"/>Telebou<add>m</add> medio surgunt qua regna profundo 
<lb n="419"/>pumiceaeque procul sedes. immanis in antro 
<lb n="420"/>conditur abrupto Proteus ac spumea late 
<lb n="421"/>cautibus obiectis reiectat caerula uates. 
<lb n="422"/>is postquam (sat gnarus enim rerumque metusque) 
<lb n="423"/>per uarias lusit formas et terruit atri 
<lb n="424"/>serpentis squamis horrendaque sibila torsit 
<lb n="425"/>aut fremuit toruo mutatus membra leone, 
<lb n="426"/><q>Dicite,</q> ait <q>quae causa uiae? quisue ora repente 
<lb n="427"/>peruasit pallor? cur scire futura libido?</q> </p>
<lb n="428"/><p>Ad quae Cymodoce, Nympharum maxima natu 
<lb n="429"/>Italidum: <q>Nosti nostros, praesage, timores. 
<lb n="430"/>quid Tyriae classes ereptaque litora nobis 
<lb n="431"/>portendunt? num migrantur Rhoeteia regna 
<lb n="432"/>in Libyam superis? aut hos Sarranus habebit 
<lb n="433"/>nauita iam portus? patria num sede fugatae 
<lb n="434"/>Atlantem et Calpen extrema habitabimus antra?</q> </p>
<lb n="435"/><p>Tunc sic euoluens repetita exordia retro 
<lb n="436"/>incipit ambiguus uates reseratque futura: 
<lb n="437"/><q>Laomedonteus Phrygia cum sedit in Ida 
<lb n="438"/>pastor et errantis dumosa per auia tauros 
<lb n="439"/>arguta reuocans ad roscida pascua canna 
<lb n="440"/>audiuit sacrae lentus certamina formae, 
<lb n="441"/>tum matris currus niueos agitabat olores 
<lb n="442"/>tempora sollicitus litis seruasse Cupido. 
<lb n="443"/>paruulus ex umero corytos et aureus arcus 
<lb n="444"/>fulgebat, nutuque uetans trepidare parentem 
<lb n="445"/>monstrabat grauidam telis se ferre pharetram. 
<lb n="446"/>ast alius niuea comebat fronte capillos, 
<lb n="447"/>purpureos alius uestis religabat amictus. 
<lb n="448"/>cum sic suspirans roseo Venus ore decoros 
<lb n="449"/>adloquitur natos: <q>Testis certissima uestrae 
<lb n="450"/>ecce dies pietatis adest. quis credere saluis 
<lb n="451"/>hoc ausit uobis? de forma atque ore (quid ultra <pb/> 
<lb n="452"/>iam superest rerum?) certat Venus. omnia paruis 
<lb n="453"/>si mea tela dedi blando medicata ueneno, 
<lb n="454"/>si uester, caelo ac terris qui foedera sancit, 
<lb n="455"/>stat supplex, cum uultis, auus: uictoria nostra 
<lb n="456"/>Cypron Idymaeas referat de Pallade palmas, 
<lb n="457"/>de Iunone Paphos centum mihi fumet in aris.</q> 
<lb n="458"/>dumque haec aligeris instat Cytherea, sonabat 
<lb n="459"/>omne nemus gradiente dea. iam bellica uirgo, 
<lb n="460"/>aegide deposita et qua adsuetum casside crinem 
<lb n="461"/>inuoluit, nec compta tamen pacemque serenis 
<lb n="462"/>condiscens oculis, ibat lucoque ferebat 
<lb n="463"/>praedicto sacrae uestigia concita plantae. 
<lb n="464"/>parte alia intrabat iussis Saturnia siluis, 
<lb n="465"/>iudicium Phrygis et fastus pastoris et Iden 
<lb n="466"/>post fratris latura toros. postrema nitenti 
<lb n="467"/>adfulsit uultu ridens Venus: omnia circa 
<lb n="468"/>et nemora et penitus frondosis rupibus antra 
<lb n="469"/>spirantem sacro traxerunt uertice odorem. 
<lb n="470"/>nec iudex sedisse ualet, fessique nitoris 
<lb n="471"/>luce cadunt oculi, ac metuit dubitasse uideri. 
<lb n="472"/>sed uictae fera bella deae uexere per aequor, 
<lb n="473"/>atque excisa suo pariter cum iudice Troia. 
<lb n="474"/>tum pius Aeneas terris iactatus et undis 
<lb n="475"/>Dardanios Itala posuit tellure penatis. 
<lb n="476"/>dum cete ponto innabunt, dum sidera caelo 
<lb n="477"/>lucebunt, dum sol Indo se litore tollet, 
<lb n="478"/>hic regna et nullae regnis per saecula metae. 
<lb n="479"/>at uos, o natae, currit dum immobile filum, 
<lb n="480"/>Hadriaci fugite infaustas Sasonis harenas. 
<lb n="481"/>sanguineis tumidus ponto miscebitur undis 
<lb n="482"/>Aufidus et rubros impellet in aequora fluctus, 
<lb n="483"/>damnatoque deum quondam per carmina campo 
<lb n="484"/>Aetolae rursus Teucris pugnabitis umbrae. 
<lb n="485"/>Punica Romuleos quatient mox spicula muros, 
<lb n="486"/>multaque Hasdrubalis fulgebit strage Metaurus. 
<lb n="487"/>hinc ille in furto genitus patruique piabit 
<lb n="488"/>idem ultor patrisque necem; tum litus Elissae 
<lb n="489"/>implebit flammis auelletque Itala Poenum 
<lb n="490"/>uiscera torrentem et propriis superabit in oris. 
<lb n="491"/>huic Carthago armis, huic Africa nomine cedet, 
<lb n="492"/>hic dabit ex sese qui tertia bella fatiget 
<lb n="493"/>et cinerem Libyae ferat in Capitolia uictor.</q> </p>
<lb n="494"/><p>Quae dum arcana deum uates euoluit in antro, 
<lb n="495"/>iam monita et Fabium bellique equitumque magister 
<lb n="496"/>exuerat mente ac praeceps tendebat in hostem. 
<lb n="497"/>pascere nec Poenus prauum ac nutrire furorem 
<lb n="498"/>deerat et, ut paruo maiora ad proelia damno 
<lb n="499"/>eliceret, dabat interdum simulantia terga: 
<lb n="500"/>non aliter, quam qui sparsa per stagna profundi 
<lb n="501"/>euocat e liquidis piscem penetralibus esca, 
<lb n="502"/>cumque leuem summa uidit iam nare sub unda, 
<lb n="503"/>ducit sinuato captiuum ad litora lino. </p>
<lb n="504"/><p>Fama furit uersos hostis, Poenumque salutem 
<lb n="505"/>inuenisse fuga: liceat si uincere, finem 
<lb n="506"/>promitti cladum, sed enim dicione carere 
<lb n="507"/>uirtutem, et poenas uincentibus esse repostas. 
<lb n="508"/>clausurum iam castra ducem rursusque referri 
<lb n="509"/>uaginae iussurum enses, reddatur in armis 
<lb n="510"/>ut ratio, et purget miles cur uicerit hostem. 
<lb n="511"/>haec uulgus. necnon patrum Saturnia mentes 
<lb n="512"/>inuidiae stimulo fodit et popularibus auris. 
<lb n="513"/>tunc indigna fide censent optandaque Poeno, 
<lb n="514"/>quae mox haud paruo luerent damnata periclo. </p>
<lb n="515"/><p>Diuiditur miles, Fabioque equitumque magistro 
<lb n="516"/>imperia aequantur penitus. cernebat et expers <pb/> 
<lb n="517"/>irarum senior, magnas ne penderet alti 
<lb n="518"/>erroris poenas patria inconsulta, timebat. 
<lb n="519"/>ac tum, multa putans secum, ut remeauit ab urbe, 
<lb n="520"/>partitus socias uires, uicina propinquis 
<lb n="521"/>signa iugis locat et specula sublimis ab alta 
<lb n="522"/>non Romana minus seruat quam Punica castra. 
<lb n="523"/>nec mora. disiecto Minuci uecordia uallo 
<lb n="524"/>perdendi simul et pereundi ardebat amore. </p>
<lb n="525"/><p>Quem postquam rapidum uidit procedere castris 
<lb n="526"/>hinc Libys, hinc Fabius, simul accendere sagacis 
<lb n="527"/>in subitum curas: propere capere arma maniplis 
<lb n="528"/>edicit uallique tenet munimine turmas 
<lb n="529"/>Ausonius, torquet totas in proelia uires 
<lb n="530"/>Poenorum ductor propellitque agmina uoce: 
<lb n="531"/><q>Dum dictator abest, rape, miles, tempora pugnae. 
<lb n="532"/>non sperata diu plano certamina campo 
<lb n="533"/>offert ecce deus. quando data copia, longum 
<lb n="534"/>detergete situm ferro multoque cruore 
<lb n="535"/>exsatiate, uiri, plenos rubiginis enses.</q> </p>
<lb n="536"/><p>Atque ea Cunctator pensabat ab aggere ualli 
<lb n="537"/>perlustrans campos oculis, tantoque periclo 
<lb n="538"/>discere, quinam esset Fabius, te, Roma, dolebat. 
<lb n="539"/>cui natus iuncta arma ferens <q>Dabit improbus,</q> inquit 
<lb n="540"/><q>quas dignum est, poenas, qui per suffragia caeca 
<lb n="541"/>inuasit nostros haec ad discrimina fasces. 
<lb n="542"/>insanae spectate tribus. pro lubrica rostra 
<lb n="543"/>et uanis fora laeta uiris! nunc munera Martis 
<lb n="544"/>aequent imperio et solem concedere nocti 
<lb n="545"/>sciscant imbelles. magna mercede piabunt 
<lb n="546"/>erroris rabiem et nostrum uiolasse parentem.</q> 
<lb n="547"/>tum senior, quatiens hastam lacrimisque coortis. 
<lb n="548"/><q>Sanguine Poenorum, iuuenis, tam tristia dicta 
<lb n="549"/>sunt abolenda tibi. patiarne ante ora manusque 
<lb n="550"/>ciuem deleri nostras, aut uincere Poenum, 
<lb n="551"/>me spectante, sinam? non aequauisse minorem 
<lb n="552"/>soluetur culpa si sunt mihi talia corda? 
<lb n="553"/>iamque hoc, ne dubites, longaeui, nate, parentis 
<lb n="554"/>accipe et aeterno fixum sub pectore serua: 
<lb n="555"/>succensere nefas patriae, nec foedior ulla 
<lb n="556"/>culpa sub extremas fertur mortalibus umbras. 
<lb n="557"/>sic docuere senes. quantus qualisque fuisti, 
<lb n="558"/>cum pulsus lare et extorris Capitolia curru 
<lb n="559"/>intrares exul, tibi corpora caesa, Camille, 
<lb n="560"/>damnata quot sunt dextra! pacata fuissent 
<lb n="561"/>ni consulta uiro mensque impenetrabilis irae, 
<lb n="562"/>mutassentque solum sceptris Aeneia regna 
<lb n="563"/>nullaque nunc stares terrarum uertice, Roma. 
<lb n="564"/>pone iras, o nate, meas. socia arma feramus 
<lb n="565"/>et celeremus opem.</q> iamque intermixta sonabant 
<lb n="566"/>classica, procursusque uiros conliserat acer. </p>
<lb n="567"/><p>Primus claustra manu portae dictator et altos 
<lb n="568"/>disiecit postis rupitque in proelia cursum. 
<lb n="569"/>non grauiore mouent uenti certamina mole 
<lb n="570"/>Odrysius Boreas et Syrtim tollere pollens 
<lb n="571"/>Africus, obnixi cum bella furentia torquent: 
<lb n="572"/>distraxere fretum ac diuersa ad litora uoluunt 
<lb n="573"/>aequor quisque suum; sequitur stridente procella 
<lb n="574"/>nunc huc, nunc illuc, raptum mare et intonat undis. 
<lb n="575"/>haud prorsus daret ullus honos tellusque subacta 
<lb n="576"/>Phoenicum et Carthago ruens, iniuria quantum 
<lb n="577"/>orta ex inuidia decoris tulit. omnia namque 
<lb n="578"/>dura simul deuicta uiro, metus, Hannibal, irae, 
<lb n="579"/>inuidia, atque una fama et fortuna subactae. </p>
<lb n="580"/><p>Poenus ab excelso rapidos decurrere uallo <pb/> 
<lb n="581"/>ut uidit, tremuere irae, ceciditque repente 
<lb n="582"/>cum gemitu spes haud dubiae praesumpta ruinae. 
<lb n="583"/>quippe aciem denso circumuallauerat orbe 
<lb n="584"/>hausurus clausos coniectis undique telis. 
<lb n="585"/>atque hic Dardanius prauo certamine ductor 
<lb n="586"/>iam Styga et aeternas intrarat mente tenebras 
<lb n="587"/>(nam Fabium auxiliumque uiri sperare pudebat), 
<lb n="588"/>cum senior gemino complexus proelia cornu 
<lb n="589"/>ulteriore ligat Poenorum terga corona 
<lb n="590"/>et modo claudentis aciem nunc, extima cingens, 
<lb n="591"/>clausos ipse tenet. maiorem surgere in arma 
<lb n="592"/>maioremque dedit cerni Tirynthius. altae 
<lb n="593"/>scintillant cristae et, mirum, uelocibus ingens 
<lb n="594"/>per subitum membris uenit uigor: ingerit hastas 
<lb n="595"/>auersumque premit telorum nubibus hostem: 
<lb n="596"/>qualis post iuuenem, nondum subeunte senecta, 
<lb n="597"/>rector erat Pylius bellis aetate secunda. </p>
<lb n="598"/><p>Inde ruens Thurin et Buten et Narin et Arsen 
<lb n="599"/>dat leto fisumque manus conferre Mahalcen, 
<lb n="600"/>cui decus insigne et quaesitum cuspide nomen. 
<lb n="601"/>tum Garadum largumque comae prosternit Adherben 
<lb n="602"/>et geminas acies superantem uertice Thulin, 
<lb n="603"/>qui summas alto prensabat in aggere pinnas, 
<lb n="604"/>eminus hos, gladio Sapharum gladioque Monaesum 
<lb n="605"/>et Morinum pugnas aeris stridore cientem, 
<lb n="606"/>dexteriore gena cum sedit letifer ictus, 
<lb n="607"/>perque tubam fixae decurrens uulnere malae 
<lb n="608"/>extremo fluxit propulsus murmure sanguis. 
<lb n="609"/>proximus huic iaculo Nasamonius occidit Idmon. 
<lb n="610"/>namque super tepido lapsantem sanguine et aegra 
<lb n="611"/>lubrica nitentem nequiquam euadere planta 
<lb n="612"/>impacto prosternit equo trepideque leuantem 
<lb n="613"/>membra adflicta solo pressa uiolentius hasta 
<lb n="614"/>implicuit terrae telumque in caede reliquit. 
<lb n="615"/>haeret humi cornus motu tremefacta iacentis 
<lb n="616"/>et campo seruat mandatum adfixa cadauer. </p>
<lb n="617"/><p>Necnon exemplo laudis furiata iuuentus, 
<lb n="618"/>Sullaeque Crassique simul iunctusque Metello 
<lb n="619"/>Furnius ac melior dextrae Torquatus, inibant 
<lb n="620"/>proelia et unanimi uel morte emisse uolebant 
<lb n="621"/>spectari Fabio. miser hic uestigia retro 
<lb n="622"/>dum rapit et molem subducto corpore uitat 
<lb n="623"/>intorti Bibulus saxi atque in terga refertur, 
<lb n="624"/>strage super lapsus socium, qua fibula morsus 
<lb n="625"/>loricae crebro laxata resoluerat ictu, 
<lb n="626"/>accepit lateri penitusque in uiscera adegit 
<lb n="627"/>extabat fixo quod forte cadauere ferrum. 
<lb n="628"/>heu sortem necis! euasit Garamantica tela 
<lb n="629"/>Marmaridumque manus, ut inerti cuspide fusus 
<lb n="630"/>occideret, telo non in sua uulnera misso. 
<lb n="631"/>uoluitur exanimis, turpatque decora iuuenta 
<lb n="632"/>ora nouus pallor. membris dimissa solutis 
<lb n="633"/>arma fluunt, erratque niger per lumina somnus. </p>
<lb n="634"/><p>Venerat ad bellum Tyria Sidone, nepotum 
<lb n="635"/>excitus prece, et auxilio socia arma ferebat, 
<lb n="636"/>Eoa tumidus pharetrati militis ala, 
<lb n="637"/>gens Cadmi, Cleadas; fulua cui plurima passim 
<lb n="638"/>casside et aurato fulgebat gemma monili, 
<lb n="639"/>qualis ubi Oceani renouatus Lucifer unda 
<lb n="640"/>laudatur Veneri et certat maioribus astris. 
<lb n="641"/>ostro ipse ac sonipes ostro totumque per agmen 
<lb n="642"/>purpura Agenoreis saturata micabat aenis. 
<lb n="643"/>hic auidum pugnae <add>et</add> tam clarum excidere nomen 
<lb n="644"/>Brutum exoptantem, uarie nunc laeuus in orbem, 
<lb n="645"/>nunc dexter leuibus flexo per deuia gyris 
<lb n="646"/>ludificatus equo, uolucrem post terga sagittam 
<lb n="647"/>fundit Achaemenio detractans proelia ritu. 
<lb n="648"/>nec damnata manus, medio sed, flebile, mento <pb/> 
<lb n="649"/>armigeri Cascae penetrabilis haesit harundo 
<lb n="650"/>oblicumque secans subrecta cuspide uulnus 
<lb n="651"/>umenti ferrum admouit tepefacta palato. 
<lb n="652"/>at Brutus diro casu turbatus amici 
<lb n="653"/>ausum multa uirum et spargentem in uulnera saeuos 
<lb n="654"/>fraude fugae calamos, iam nullis cursibus instat 
<lb n="655"/>prendere cornipedis, sed totam pectoris iram 
<lb n="656"/>mandat atrox hastae telumque uolatile nodo 
<lb n="657"/>excutit et summum, qua laxa monilia crebro 
<lb n="658"/>nudabant uersu, tramittit cuspide pectus. 
<lb n="659"/>labitur intento cornu transfossus, et una 
<lb n="660"/>arcum laeua cadens, dimisit dextra sagittam. </p>
<lb n="661"/><p>At non tam tristi sortitus proelia Marte 
<lb n="662"/>Phoebei Soractis honor Carmelus agebat. 
<lb n="663"/>sanguine quippe suo iam Bagrada tinxerat ensem, 
<lb n="664"/>dux rectorque Nubae populi, iam fusus eidem 
<lb n="665"/>Zeusis Amyclaei stirps impacata Phalanti, 
<lb n="666"/>quem tulerat mater claro Phoenissa Laconi. 
<lb n="667"/>talia dum metuit, nec pugnae fisus in hoste 
<lb n="668"/>tam rapido nec deinde fugae, suadente pauore, 
<lb n="669"/>per dumos miser in uicina cacumina quercus 
<lb n="670"/>repserat atque alta sese occultabat in umbra 
<lb n="671"/>Hampsicus, insistens tremulis sub pondere ramis. 
<lb n="672"/>hunc longa multa orantem Carmelus et altos 
<lb n="673"/>mutantem saltu ramos transuerberat hasta, 
<lb n="674"/>ut, qui uiscatos populatur harundine lucos, 
<lb n="675"/>dum nemoris celsi procera cacumina sensim 
<lb n="676"/>substructa certat tacitus contingere meta, 
<lb n="677"/>sublimem calamo sequitur crescente uolucrem. 
<lb n="678"/>effudit uitam, atque alte manante cruore 
<lb n="679"/>membra pependerunt curuato exanguia ramo. </p>
<lb n="680"/><p>Iamque in palantis ac uersos terga feroces 
<lb n="681"/>pugnabant Itali, subitus cum mole pauenda 
<lb n="682"/>terrificis Maurus prorumpit Tunger in armis. 
<lb n="683"/>nigra uiro membra, et furui iuga celsa trahebant 
<lb n="684"/>cornipedes, totusque nouae formidinis arte 
<lb n="685"/>concolor aequabat liuentia currus equorum 
<lb n="686"/>terga: nec erectis similes imponere cristis 
<lb n="687"/>cessarat pennas, aterque tegebat amictus: 
<lb n="688"/>ceu quondam aeternae regnator noctis, ad imos 
<lb n="689"/>cum fugeret thalamos Hennaea uirgine rapta, 
<lb n="690"/>egit nigrantem Stygia caligine currum. 
<lb n="691"/>at Cato, tum prima sparsus lanugine malas, 
<lb n="692"/>quod peperere decus Circaeo Tuscula dorso 
<lb n="693"/>moenia, Laertae quondam regnata nepoti, 
<lb n="694"/>quamquam tardatos turbata fronte Latinos 
<lb n="695"/>collegisse gradum uidet, imperterritus ipse 
<lb n="696"/>ferrata calce atque effusa largus habena 
<lb n="697"/>cunctantem impellebat equum. negat obuius ire 
<lb n="698"/>et trepidat cassa sonipes exterritus umbra. 
<lb n="699"/>tum celer in pugnam dorso delatus ab alto 
<lb n="700"/>alipedem planta currum premit atque uolanti 
<lb n="701"/>adsilit a tergo. cecidere et lora repente 
<lb n="702"/>et stimuli, ferrumque super ceruice tremiscens 
<lb n="703"/>palluit infelix subducto sanguine Maurus. 
<lb n="704"/>ora rapit gladio praefixaque cuspide portat. </p>
<lb n="705"/><p>At saeuo Mauorte ferox perrumpit anhelum 
<lb n="706"/>dictator cum caede globum. miserabile uisu, 
<lb n="707"/>uulneribus fessum ac multo labente cruore 
<lb n="708"/>ductorem cernit suprema ac foeda precantem. 
<lb n="709"/>manauere genis lacrimae, clipeoque pauentem 
<lb n="710"/>protegit et natum stimulans <q>Fortissime, labem 
<lb n="711"/>hanc pellamus</q> ait <q>Poenoque ob mitia facta, 
<lb n="712"/>quod nullos nostris ignis disperserit aruis, 
<lb n="713"/>dignum expendamus pretium.</q> tunc arte paterna 
<lb n="714"/>ac stimulis gaudens iuuenis circumdata Poenum 
<lb n="715"/>agmina deturbat gladio campumque relaxat, 
<lb n="716"/>donec Sidonius decederet aequore ductor: <pb/> 
<lb n="717"/>ceu, stimulante fame, rapuit cum Martius agnum 
<lb n="718"/>auerso pastore lupus fetumque trementem 
<lb n="719"/>ore tenet presso, tum, si uestigia cursu 
<lb n="720"/>auditis celeret balatibus obuia pastor, 
<lb n="721"/>iam sibimet metuens, spirantem dentibus imis 
<lb n="722"/>reiectat praedam et uacuo fugit aeger hiatu. 
<lb n="723"/>&dagger;tum demum, Tyriis quas circumfuderat atra 
<lb n="724"/>tempestas, Stygiae tandem fugere tenebrae. 
<lb n="725"/>torpebant dextra<add>e</add>, et sese meruisse negabant 
<lb n="726"/>seruari, subitisque bonis mens aegra natabat: 
<lb n="727"/>ut, qui conlapsa pressi iacuere ruina, 
<lb n="728"/>eruta cum subito membra et nox atra recessit, 
<lb n="729"/>coniuent solemque pauent agnoscere uisu. </p>
<lb n="730"/><p>Quis actis senior numerato milite laetus 
<lb n="731"/>collis et tuto repetebat in aggere castra. 
<lb n="732"/>ecce autem e media iam morte renata iuuentus 
<lb n="733"/>clamorem tollens ad sidera et ordine longo <pb/> 
<lb n="734"/>ibat ouans Fabiumque decus Fabiumque salutem 
<lb n="735"/>certatim et magna memorabant uoce parentem. 
<lb n="736"/>tum qui partitis dissederat ante maniplis 
<lb n="737"/><q>Sancte</q> ait <q>o genitor, reuocato ad lucis honorem 
<lb n="738"/>si fas uera queri, cur nobis castra uirosque 
<lb n="739"/>diuidere est licitum? patiens cur arma dedisti, 
<lb n="740"/>quae solus rexisse uales? hoc munere lapsi 
<lb n="741"/>aeternas multo cum sanguine uidimus umbras. 
<lb n="742"/>ocius huc aquilas seruataque signa referte. 
<lb n="743"/>hic patria est, murique urbis stant pectore in uno. 
<lb n="744"/>tuque dolos, Poene, atque astus tandem exue notos: 
<lb n="745"/>cum solo tibi iam Fabio sunt bella gerenda.</q> </p>
<lb n="746"/><p>Haec ubi dicta dedit, mille hinc, uenerabile uisu, 
<lb n="747"/>caespite de uiridi surgunt properantibus arae. 
<lb n="748"/>nec prius aut epulas aut munera grata Lyaei 
<lb n="749"/>fas cuiquam tetigisse fuit quam multa precatus 
<lb n="750"/>in mensam Fabio sacrum libauit honorem. <pb/> 
</p></div1>

<div1 type="book" n="8">
<p> 
<lb n="1"/>Primus Agenoridum cedentia terga uidere 
<lb n="2"/>Aeneadis dederat Fabius. Romana parentem 
<lb n="3"/>solum castra uocant, solum uocat Hannibal hostem 
<lb n="4"/>impatiensque morae fremit: ut sit copia Martis, 
<lb n="5"/>expectanda uiri fata optandumque sub armis 
<lb n="6"/>Parcarum auxilium. namque hac spirante senecta 
<lb n="7"/>nequiquam sese Latium sperare cruorem. 
<lb n="8"/>iam uero concors miles signisque relatis 
<lb n="9"/>indiuisus honos, iterumque et rursus eidem 
<lb n="10"/>soli obluctandum Fabio maioribus aegrum 
<lb n="11"/>angebant curis. lentando feruida bella 
<lb n="12"/>dictator cum multa adeo, tum miles egenus 
<lb n="13"/>cunctarum ut rerum Tyrius foret, arte sedendi 
<lb n="14"/>egerat et, quamquam finis pugnaque manuque 
<lb n="15"/>haud dum partus erat, iam bello uicerat hostem. 
<lb n="16"/>quin etiam ingenio fluxi, sed prima feroces, 
<lb n="17"/>uaniloquum Celtae genus ac mutabile mentis, 
<lb n="18"/>respectare domos: maerebant caede sine ulla 
<lb n="19"/>(insolitum sibi) bella geri, siccasque cruore 
<lb n="20"/>inter tela siti Mauortis hebescere dextras. 
<lb n="21"/>his super internae labes et ciuica uulnus 
<lb n="22"/>inuidia augebant. laeuus conatibus Hannon 
<lb n="23"/>ductoris non ulla domo summittere patres 
<lb n="24"/>auxilia aut ullis opibus iuuisse sinebat. </p>
<lb n="25"/><p>Quis lacerum curis et rerum extrema pauentem 
<lb n="26"/>ad spes armorum et furialia uota reducit 
<lb n="27"/>praescia Cannarum Iuno atque elata futuris. 
<lb n="28"/>namque hac accitam stagnis Laurentibus Annam 
<lb n="29"/>adfatur uoce et blandis hortatibus implet: 
<lb n="30"/><q>Sanguine cognato iuuenis tibi, diua, laborat 
<lb n="31"/>Hannibal a uestro nomen memorabile Belo. 
<lb n="32"/>perge age, et insanos curarum comprime fluctus. 
<lb n="33"/>excute sollicito Fabium. sola ille Latinos 
<lb n="34"/>sub iuga mittendi mora iam discingitur armis. 
<lb n="35"/>cum Varrone manus et cum Varrone serenda 
<lb n="36"/>proelia, nec desit fatis ad signa mouenda. 
<lb n="37"/>ipsa adero. tendat iamdudum in Iapyga campum. 
<lb n="38"/>huc Trebiae rursum et Trasimenni fata sequentur.</q> </p>
<lb n="39"/><p>Tum diua Indigetis castis contermina lucis 
<lb n="40"/><q>Haud</q> inquit <q>tua ius nobis praecepta morari. <pb/> 
<lb n="41"/>sit fas, sit tantum, quaeso, retinere fauorem 
<lb n="42"/>antiquae patriae mandataque magna sororis, 
<lb n="43"/>quamquam inter Latios Annae stet numen honores.</q> </p>
<lb n="44"/><p>Multa retro rerum iacet atque ambagibus aeui 
<lb n="45"/>obtegitur densa caligine mersa uetustas, 
<lb n="46"/>cur Sarrana dicent Oenotri numina templo, 
<lb n="47"/>regnisque Aeneadum germana colatur Elissae. 
<lb n="48"/>sed pressis stringam reuocatam ab origine famam 
<lb n="49"/>narrandi metis breuiterque antiqua reuoluam. </p>
<lb n="50"/><p>Iliaco postquam deserta est hospite Dido 
<lb n="51"/>et spes abruptae, media<add>m</add> in penetralibus atram 
<lb n="52"/>festinat furibunda pyram. tum corripit ensem 
<lb n="53"/>certa necis, profugi donum exitiale mariti. 
<lb n="54"/>despectus taedae regnis se imponit Iarbas, 
<lb n="55"/>et tepido fugit Anna rogo. quis rebus egenis 
<lb n="56"/>ferret opem, Nomadum late terrente tyranno? 
<lb n="57"/>Battus Cyrenen molli tum forte fouebat 
<lb n="58"/>imperio, mitis Battus lacrimasque dedisse 
<lb n="59"/>casibus humanis facilis. qui supplice uisa 
<lb n="60"/>intremuit regum euentus dextramque tetendit. 
<lb n="61"/>atque ea, dum flauas bis tondet messor aristas, 
<lb n="62"/>seruata interea sedes: nec longius uti 
<lb n="63"/>his opibus Battoque fuit. nam ferre per aequor 
<lb n="64"/>exitium miserae iam Pygmaliona docebat. 
<lb n="65"/>ergo agitur pelago, diuis inimica sibique, 
<lb n="66"/>quod se non dederit comitem in suprema sorori, 
<lb n="67"/>donec iactatam laceris, miserabile, uelis 
<lb n="68"/>fatalis turbo in Laurentis expulit oras. 
<lb n="69"/>non caeli, non illa soli, non gnara colentum 
<lb n="70"/>Sidonis in Latia trepidabat naufraga terra. 
<lb n="71"/>ecce autem Aeneas sacro comitatus Iulo, 
<lb n="72"/>iam regni compos, noto sese ore ferebat. 
<lb n="73"/>qui terrae defixam oculos et multa timentem 
<lb n="74"/>ac deinde adlapsam genibus lacrimantis Iuli 
<lb n="75"/>attollit mitique manu intra limina ducit. 
<lb n="76"/>atque ubi iam casus aduersorumque pauorem 
<lb n="77"/>hospitii leniuit honos, tum discere maesta 
<lb n="78"/>exposcit cura letum infelicis Elissae. 
<lb n="79"/>cui sic uerba trahens largis cum fletibus Anna 
<lb n="80"/>incipit et blandas addit pro tempore uoces: <pb/> 
<lb n="81"/><q>Nate dea, solus regni lucisque fuisti 
<lb n="82"/>germanae tu causa meae: mors testis et ille 
<lb n="83"/>(heu cur non idem mihi tum!) rogus. ora uidere 
<lb n="84"/>postquam est ereptum miserae tua, litore sedit 
<lb n="85"/>interdum, stetit interdum, uentosque secuta 
<lb n="86"/>infelix oculis magno clamore uocabat 
<lb n="87"/>Aenean comitemque tuae se imponere solam 
<lb n="88"/>orabat paterere rati. mox turbida anhelum 
<lb n="89"/>rettulit in thalamos cursum subitoque tremore 
<lb n="90"/>substitit et sacrum timuit tetigisse cubile. 
<lb n="91"/>inde amens nunc sideream fulgentis Iuli 
<lb n="92"/>effigiem fouet amplexu, nunc tota repente 
<lb n="93"/>ad uultus conuersa tuos, ab imagine pendet 
<lb n="94"/>conqueriturque tibi et sperat responsa remitti. 
<lb n="95"/>non umquam spem ponit amor: iam tecta domumque 
<lb n="96"/>deserit et rursus portus furibunda reuisit, 
<lb n="97"/>si qui te referant conuerso flamine uenti. 
<lb n="98"/>ad magicas etiam fallax atque improba gentis 
<lb n="99"/>Massylae leuitas descendere compulit artes. 
<lb n="100"/>heu sacri uatum errores! dum numina noctis 
<lb n="101"/>eliciunt spondentque nouis medicamina curis, 
<lb n="102"/>quod uidi decepta nefas! congessit in atram 
<lb n="103"/>cuncta tui monumenta pyram et non prospera dona.</q> </p>
<lb n="104"/><p>Tunc sic Aeneas dulci repetitus amore: 
<lb n="105"/><q>Tellurem hanc iuro, uota inter nostra frequente<add>r</add> 
<lb n="106"/>auditam uobis, iuro caput, Anna, tibique 
<lb n="107"/>germanaeque tuae dilectum mitis Iuli, 
<lb n="108"/>respiciens aegerque animi tum regna reliqui 
<lb n="109"/>uestra, nec abscessem thalamo, ni magna minatus 
<lb n="110"/>meque sua ratibus dextra imposuisset et alto 
<lb n="111"/>egisset rapidis classem Cyllenius Euris. 
<lb n="112"/>sed cur (heu seri monitus!), cur tempore tali 
<lb n="113"/>incustodito saeuire dedistis amori?</q> </p>
<lb n="114"/><p>Contra sic infit uoluens uix murmur anhelum 
<lb n="115"/>inter singultus labrisque trementibus Anna: 
<lb n="116"/><q>Nigro forte Ioui, cui tertia regna laborant, 
<lb n="117"/>atque atri sociae thalami noua sacra parabam, 
<lb n="118"/>quis aegram mentem et trepidantia corda leuaret 
<lb n="119"/>infelix germana tori, furuasque trahebam 
<lb n="120"/>ipsa manu properans ad uisa pianda bidentis; 
<lb n="121"/>&dagger;namque asper somno dirus me impleuerat horror, 
<lb n="122"/>terque suam Dido, ter cum clamore uocarat 
<lb n="123"/>et laeta exultans ostenderat ora Sychaeus. 
<lb n="124"/>quae dum abigo menti et sub lucem ut uisa secundent 
<lb n="125"/>oro caelicolas ac uiuo purgor in amni, 
<lb n="126"/>illa cito passu peruecta ad litora mutae 
<lb n="127"/>oscula, qua steteras, bis terque infixit harenae: 
<lb n="128"/>deinde amplexa sinu late uestigia fouit, 
<lb n="129"/>ceu cinerem orbatae pressant ad pectora matres. 
<lb n="130"/>tum rapido praeceps cursu resolutaque crinem 
<lb n="131"/>euasit propere in celsam, quam struxerat ante 
<lb n="132"/>magna mole, pyram, cuius de sede dabatur 
<lb n="133"/>cernere cuncta freta et totam Carthaginis urbem. 
<lb n="134"/>hic Phrygiam uestem et bacatum induta monile, 
<lb n="135"/>postquam illum infelix hausit, quo munera primum 
<lb n="136"/>sunt conspecta, diem et conuiuia mente reduxit 
<lb n="137"/>festasque aduentu mensas teque ordine Troiae 
<lb n="138"/>narrantem longos se peruigilante labores, 
<lb n="139"/>in portus amens rorantia lumina flexit: 
<lb n="140"/><q>Di longae noctis, quorum iam numina nobis 
<lb n="141"/>mors instans maiora facit, precor,</q> inquit <q>adeste 
<lb n="142"/>et placidi uictos ardore admittite manis. 
<lb n="143"/>Aeneae coniunx, Veneris nurus, ulta maritum, 
<lb n="144"/><add>uidi constructas nostrae Carthaginis arces. 
<lb n="145"/>nunc ad uos magni descendet corporis umbra. <pb/> 
<lb n="146"/>me quoque fors dulci quondam uir notus amore 
<lb n="147"/>expectat, curas cupiens aequare priores.</add></q> 
<lb n="148"/><add>haec dicens ensem media in praecordia adegit, 
<lb n="149"/>ensem Dardanii quaesitum in pignus amoris. 
<lb n="150"/>uiderunt comites tristique per atria planctu 
<lb n="151"/>concurrunt: magnis resonant ululatibus aedes. 
<lb n="152"/>accepi infelix dirisque exterrita fatis, 
<lb n="153"/>ora manu lacerans, lymphato regia cursu 
<lb n="154"/>tecta peto celsosque gradus euadere nitor. 
<lb n="155"/>ter diro fueram conata incumbere ferro, 
<lb n="156"/>ter cecidi exanimae membris reuoluta sororis. 
<lb n="157"/>iamque ferebatur uicina per oppida rumor: 
<lb n="157a"/>arma parant Nomadum proceres et saeuus Iarbas. 
<lb n="158"/>tum Cyrenaeam fatis agitantibus urbem 
<lb n="159"/>deuenio. hinc uestris pelagi uis adpulit oris. </add></q></p>
<lb n="160"/><p><add>Motus erat placidumque animum mentemque quietam 
<lb n="161"/>Troius in miseram rector susceperat Annam. 
<lb n="162"/>iamque omnis luctus omnisque e pectore curas 
<lb n="163"/>dispulerat, Phrygiis nec iam amplius aduena tectis 
<lb n="164"/>illa uidebatur. tacito nox atra sopore 
<lb n="165"/>cuncta per et terras et lati stagna profundi 
<lb n="166"/>condiderat, tristi cum Dido aegerrima uultu 
<lb n="167"/>has uisa in somnis germanae effundere uoces: 
<lb n="168"/><q>His, soror, in tectis longae indulgere quieti, 
<lb n="169"/>heu nimium secura, potes, nec, quae tibi fraudes 
<lb n="170"/>tendantur, quae circumstent discrimina, cernis? 
<lb n="171"/>at nondum nostro infaustos generique soloque 
<lb n="172"/>Laomedonteae noscis telluris alumnos? 
<lb n="173"/>dum caelum rapida stellas uertigine uoluet, 
<lb n="174"/>lunaque fraterno lustrabit lumine terras, 
<lb n="175"/>pax nulla Aeneadas inter Tyriosque manebit. 
<lb n="176"/>surge, age: iam tacitas suspecta Lauinia fraudes 
<lb n="177"/>molitur dirumque nefas sub corde uolutat 
<lb n="178"/>praeterea, ne falsa putes haec fingere somnum, 
<lb n="179"/>haud procul hinc paruo descendens fonte Numicus 
<lb n="180"/>labitur et leni per ualles uoluitur amne. 
<lb n="181"/>huc rapies, germana, uiam tutosque receptus. 
<lb n="182"/>te sacra excipient hilares in flumina Nymphae, 
<lb n="183"/>aeternumque Italis numen celebrabere in oris.</q> 
<lb n="184"/>sic fata in tenuem Phoenissa euanuit auram. </add></p>
<lb n="185"/><p><add>Anna nouis somno excutitur perterrita uisis, 
<lb n="186"/>itque timor totos gelido sudore per artus. 
<lb n="187"/>tunc, ut erat tenui corpus uelamine tecta, 
<lb n="188"/>prosiluit stratis humilique egressa fenestra 
<lb n="189"/>per patulos currit plantis pernicibus agros, 
<lb n="190"/>donec harenoso, sic fama, Numicius illam 
<lb n="191"/>suscepit gremio uitreisque abscondidit antris. 
<lb n="192"/>orta dies totum radiis impleuerat orbem, 
<lb n="193"/>cum nullam Aeneadae thalamis Sidonida nacti 
<lb n="194"/>et Rutulum magno errantes clamore per agrum 
<lb n="195"/>uicini ad ripas fluuii manifesta secuntur 
<lb n="196"/>signa pedum, dumque inter se mirantur, ab alto 
<lb n="197"/>amnis aquas cursumque rapit. tum sedibus imis 
<lb n="198"/>inter caeruleas uisa est residere sorores 
<lb n="199"/>Sidonis et placido Teucros adfarier ore. 
<lb n="200"/>ex illo primis anni celebrata diebus 
<lb n="201"/>per totam Ausoniam uenerando numine culta est. </add></p>
<lb n="202"/><p><add>Hanc postquam in tristis Italum Saturnia pugnas 
<lb n="203"/>hortata est, celeri superum petit aethera curru, 
<lb n="204"/>optatum Latii tandem potura cruorem. 
<lb n="205"/>diua deae parere parat magnumque Libyssae 
<lb n="206"/>ductorem gentis nulli conspecta petebat. 
<lb n="207"/>ille uirum coetu tum forte remotus ab omni 
<lb n="208"/>incertos rerum euentus bellique uolutans <pb/> 
<lb n="209"/>anxia ducebat uigili suspiria uoce. 
<lb n="210"/>cui dea sic dictis curas solatur amicis:</add> 
<lb n="211"/><q><add>Quid tantum ulterius, rex o fortissime gentis 
<lb n="212"/>Sidoniae, ducis cura aegrescente dolorem? 
<lb n="213"/>omnis iam placata tibi manet ira deorum, 
<lb n="214"/>omnis Agenoridis rediit fauor. eia, age, segnis 
<lb n="215"/>rumpe moras, rape Marmaricas in proelia uires. 
<lb n="216"/>mutati fasces. iam bellum atque arma senatus 
<lb n="217"/>ex inconsulto posuit Tirynthius heros, 
<lb n="218"/>cumque alio tibi Flaminio sunt bella gerenda. 
<lb n="219"/>me tibi, ne dubites, summi matrona Tonantis 
<lb n="220"/>misit. ego Oenotris aeternum numen in oris 
<lb n="221"/>concelebror uestri generata e sanguine Beli. 
<lb n="222"/>haud mora sit: rapido belli rape fulmina cursu. 
<lb n="223"/>celsus Iapygios ubi se Garganus in agros</add> 
<lb n="224"/>explicat (haud longe tellus), huc derige signa. 
<lb n="224a"/><del>haec, ut Roma cadat, sat erit uictoria Poenis.</del></q> 
<lb n="225"/>dixit et in nubes umentia sustulit ora. </p>
<lb n="226"/><p>Cui dux, promissae reuirescens pignore laudis, 
<lb n="227"/><q>Nympha, decus generis, quo non sacratius ullum 
<lb n="228"/>numen</q> ait <q>nobis, felix oblata secundes. 
<lb n="229"/>ast ego te compos pugnae Carthaginis arce 
<lb n="230"/>marmoreis sistam templis iuxtaque dicabo 
<lb n="231"/>aequatam gemino simulacri munere Dido.</q> 
<lb n="232"/>haec fatus socios stimulat tum<add>e</add>factus ouantis: 
<lb n="233"/><q>Pone grauis curas tormentaque lenta sedendi, 
<lb n="234"/>fatalis Latio miles. placauimus iras 
<lb n="235"/>caelicolum, redeunt diui: finita maligno 
<lb n="236"/>hinc Fabio imperia et mutatos consule fasces 
<lb n="237"/>nuntio. nunc dextras mihi quisque atque illa referto 
<lb n="238"/>quae Marte exclusus promittere magna solebas. 
<lb n="239"/>en, numen patrium spondet maiora peractis. 
<lb n="240"/>uellantur signa, ac diua ducente petamus 
<lb n="241"/>infaustum Phrygibus Diomedis nomine campum.</q> </p>
<lb n="242"/><p>Dumque Arpos tendunt instincti pectora Poeni, 
<lb n="243"/>subnixus rapto plebei muneris ostro 
<lb n="244"/>saeuit iam rostris Varro ingentique ruinae 
<lb n="245"/>festinans aperire locum fata admouet urbi. 
<lb n="246"/>atque illi sine luce genus surdumque parentum 
<lb n="247"/>nomen, et immodice uibrabat in ore canoro 
<lb n="248"/>lingua procax. hinc auctus opes largusque rapinae, 
<lb n="249"/>infima dum uulgi fouet oblatratque senatum, 
<lb n="250"/>tantum in quassata bellis caput extulit urbe 
<lb n="251"/>momentum ut rerum et fati foret arbiter unus, 
<lb n="252"/>quo conseruari Latium uictore puderet. 
<lb n="253"/>hunc Fabios inter sacrataque nomina Marti 
<lb n="254"/>Scipiadas interque Ioui spolia alta ferentem 
<lb n="255"/>Marcellum fastis labem suffragia caeca 
<lb n="256"/>addiderant, Cannasque malum exitiale fouebat 
<lb n="257"/>ambitus et Graio funestior aequore Campus. 
<lb n="258"/>idem, ut turbarum sator atque accendere sollers 
<lb n="259"/>inuidiam prauusque togae, sic debilis arte 
<lb n="260"/>belligera Martemque rudis uersare nec ullo 
<lb n="261"/>spectatus ferro, lingua sperabat adire 
<lb n="262"/>ad dextrae decus atque e rostris bella ciebat. 
<lb n="263"/>ergo alacer Fabiumque morae increpitare professus 
<lb n="264"/>ad uulgum in patres petulantia uerba ferebat: 
<lb n="265"/><q>Vos, quorum imperium est, consul praecepta modumque 
<lb n="266"/>bellandi posco. sedeone au<add>t</add> montibus erro, 
<lb n="267"/>dum mecum Garamas et adustus corpora Maurus 
<lb n="268"/>diuidit Italiam? an ferro, quo cingitis, utor? <pb/> 
<lb n="269"/>exaudi, bone dictator, quid Martia plebes 
<lb n="270"/>imperitet: pelli Libyas Romamque leuari 
<lb n="271"/>hoste iubent. num festinant, quos plurima passos 
<lb n="272"/>tertius exurit lacrimosis casibus annus? 
<lb n="273"/>ite igitur, capite arma, uiri. mora sola triumpho 
<lb n="274"/>paruum iter est. quae prima dies ostenderit hostem, 
<lb n="275"/>et patrum regna et Poenorum bella resoluet. 
<lb n="276"/>ite alacres: Latia deuinctum colla catena 
<lb n="277"/>Hannibalem Fabio ducam spectante per urbem.</q> </p>
<lb n="278"/><p>Haec postquam increpuit, portis arma incitus effert 
<lb n="279"/>impellitque moras: ueluti cum carcere rupto 
<lb n="280"/>auriga indocilis totas effudit habenas 
<lb n="281"/>et praeceps trepida pendens in uerbera planta 
<lb n="282"/>impar fertur equis: fumat male concitus axis, 
<lb n="283"/>ac frena incerto fluitant discordia curru. 
<lb n="284"/>cernebat Paulus (namque huic communia Campus 
<lb n="285"/>iura atque arma tulit) labi mergente sinistro 
<lb n="286"/>consule res pessumque dari, sed mobilis ira est 
<lb n="287"/>turbati uulgi, signataque mente cicatrix 
<lb n="288"/>undantis aegro frenabat corde dolores. 
<lb n="289"/>nam cum perdomita est armis iuuenilibus olim 
<lb n="290"/>Illyris ora uiri, nigro adlatrauerat ore 
<lb n="291"/>uictorem inuidia et uentis iactarat iniquis. 
<lb n="292"/>hinc inerat metus et durae reuerentia plebis. 
<lb n="293"/>sed genus admotum superis summumque per altos 
<lb n="294"/>attingebat auos caelum: numerare parentem 
<lb n="295"/>Assaracum retro praestabat Amulius auctor 
<lb n="296"/>Assaracusque Iouem, ne<add>c</add>, qui spectasset in armis, 
<lb n="297"/>abnueret genus. huic Fabius iam castra petenti: 
<lb n="298"/><q>Si tibi cum Tyrio credis fore maxima bella 
<lb n="299"/>ductore (inuitus uocem hanc e pectore rumpam) 
<lb n="300"/>frustraris, Paule. Ausoni<add>d</add>um te proelia dira 
<lb n="301"/>teque hostis castris grauior manet, aut ego multo 
<lb n="302"/>nequiquam didici casus praenoscere Marte. 
<lb n="303"/>spondentem audiui (piget heu taedetque senectae, 
<lb n="304"/>si quas prospicio restat passura ruinas!) 
<lb n="305"/>cum duce tam fausti Martis, qua uiderit <add>h</add>ora, 
<lb n="306"/>sumpturum pugnam. quantum nunc, Paule, supremo 
<lb n="307"/>absumus exitio, uocem hanc si consulis ardens 
<lb n="308"/>audiuit Poenus! iam latis obuia credo 
<lb n="309"/>stat campis acies, expectaturque sub ictu 
<lb n="310"/>alter Flaminius. quantos, insane, ciebis 
<lb n="311"/>Varro uiros! tu (pro superi!) tu protinus arma, 
<lb n="312"/>tu campum? noscas ante exploresque trahendo, 
<lb n="313"/>&dagger;quam ritus hostis! tu non, quae copia rerum, 
<lb n="314"/>quae natura locis, quod sit, rimabere sollers, 
<lb n="315"/>armorum genus, et stantem super omnia tela 
<lb n="316"/>fortunam aspicies? fer, Paule, indeuia recti 
<lb n="317"/>pectora. cur, uni patriam si adfligere fas est, 
<lb n="318"/>uni sit seruare nefas? eget improbus arto 
<lb n="319"/>iam uictu Libys, et belli feruore retuso 
<lb n="320"/>laxa fides socium est. non hic domus hospita tecto 
<lb n="321"/>inuitat patrio, non fidae moenibus urbes 
<lb n="322"/>excipiunt renouatque pari se pube iuuentus. 
<lb n="323"/>tertia uix superest, crudo quae uenit Hibero, 
<lb n="324"/>turba uirum. persta et cauti medicamina belli 
<lb n="325"/>lentus ama. si qua interea inuitauerit aura 
<lb n="326"/>annueritque deus, uelox accede secundis.</q> </p>
<lb n="327"/><p>Cui breuiter maesto consul sic ore uicissim: 
<lb n="328"/><q>Mecum erit haec prorsus pietas, mentemque feremus <pb/> 
<lb n="329"/>in Poenos, inuicte, tuam. nec me unica fallit 
<lb n="330"/>cunctandi ratio, qua te grassante senescens 
<lb n="331"/>Hannibal oppressum uidit considere bellum. 
<lb n="332"/>sed quaenam ira deum? consul datus alter, opinor, 
<lb n="333"/>Ausoniae est, alter Poenis. trahit omnia secum 
<lb n="334"/>et metuit demens alio ne consule Roma 
<lb n="335"/>concidat. e Tyrio consortem accite senatu: 
<lb n="336"/>non tam saeua uolet. nullus qui portet in hostem 
<lb n="337"/>sufficit insano sonipes. incedere noctis, 
<lb n="338"/>quae tardent cursum, tenebras dolet, itque superbus 
<lb n="339"/>tantum non strictis mucronibus, ulla retardet 
<lb n="340"/>ne pugnas mora, dum uagina ducitur ensis. 
<lb n="341"/>Tarpeiae rupes cognataque sanguine nobis 
<lb n="342"/>tecta Iouis, quaeque arce sua nunc stantia linquo, 
<lb n="343"/>moenia felicis patriae, quocumque uocabit 
<lb n="344"/>summa salus, testor, spreto discrimine iturum. 
<lb n="345"/>sed si surda mihi pugnabunt castra monenti, 
<lb n="346"/>haud ego uos ultra, nati, dulcemque morabor 
<lb n="347"/>Assaraci de gente domum, similemue uidebit 
<lb n="348"/>Varroni Paulum redeuntem saucia Roma.</q> </p>
<lb n="349"/><p>Sic tum diuersa turbati mente petebant 
<lb n="350"/>castra duces. at praedictis iam sederat aruis 
<lb n="351"/>Aetolos Poenus seruans ad proelia campos. 
<lb n="352"/>non alias maiore uirum, maiore sub armis 
<lb n="353"/>agmine cornipedum concussa est Itala tellus. 
<lb n="354"/>quippe extrema simul gentique urbique timebant, 
<lb n="355"/>nec spes certandi plus uno Marte dabatur. </p>
<lb n="356"/><p>Faunigenae socio bella inuasere Sicano 
<lb n="357"/>sacra manus Rutuli, seruant qui Daunia regna 
<lb n="358"/>Laurentique domo gaudent et fonte Numici, 
<lb n="359"/>quos Castrum Phrygibusque grauis quondam Ardea misit, 
<lb n="360"/>quos, celso deuexa iugo Iunonia sedes, 
<lb n="361"/>Lanuuium atque altrix casti Collatia Bruti, 
<lb n="362"/>quique immite nemus Triuiae, quique ostia Tusci 
<lb n="363"/>amnis amant tepidoque fouent Almone Cybeben. 
<lb n="364"/>hinc Tibur, Catille, tuum sacrisque dicatum 
<lb n="365"/>Fortunae Praeneste iugis Antemnaque, prisco 
<lb n="366"/>Crustumio prior, atque habiles ad aratra Labici. 
<lb n="367"/>necnon sceptriferi qui potant Thybridis undam, 
<lb n="368"/>quique Anienis habent ripas gelidoque rigantur 
<lb n="369"/>Simbruuio rastrisque domant Aequicula rura. 
<lb n="370"/>his Scaurus monitor, tenero tunc Scaurus in aeuo, 
<lb n="371"/>sed iam signa dabat nascens in saecula uirtus. 
<lb n="372"/>non illis solitum crispare hastilia campo, 
<lb n="373"/>nec mos pennigeris pharetram impleuisse sagittis: 
<lb n="374"/>pila uolunt breuibusque habiles mucronibus enses; 
<lb n="375"/>aere caput tecti surgunt super agmina cristis. </p>
<lb n="376"/><p>At, quos ipsius mensis seposta Lyaei 
<lb n="377"/>Setia et incelebri miserunt ualle Velitrae, 
<lb n="378"/>quos Cora, quos spumans immiti Signia musto, 
<lb n="379"/>et quos pestifera Pomptini uligine campi, 
<lb n="380"/>qua Saturae nebulosa palus restagnat, et atro 
<lb n="381"/>liuentis caeno per squalida turbidus arua 
<lb n="382"/>cogit aquas Vfens atque inficit aequora limo, 
<lb n="383"/>ducit auis pollens nec dextra indignus auorum 
<lb n="384"/>Scaeuola, cui dirae caelatur laudis honora 
<lb n="385"/>effigie clipeus: flagrant altaribus ignes, 
<lb n="386"/>Tyrrhenum ualli medio stat Mucius ira 
<lb n="387"/>in semet uersa, saeuitque <add>in</add> imagine uirtus. 
<lb n="388"/>&dagger;tunc icta species iniere ac bella magistro 
<lb n="389"/>cernitur effugiens ardentem Porsena dextram. <pb/> </p>
<lb n="390"/><p>Quis Circaea iuga et scopulosi uerticis Anxur 
<lb n="391"/>Hernicaque impresso raduntur uomere saxa, 
<lb n="392"/>quis putri pinguis sulcaris Anagnia gleba, 
<lb n="393"/>Sulla Ferentinis Priuernatumque maniplis 
<lb n="394"/>ducebat simul excitis, Soraeque iuuentus 
<lb n="395"/>addita fulgebat telis. hic Scaptia pubes, 
<lb n="396"/>hic Fabrateriae uulgus, nec monte niuoso 
<lb n="397"/>descendens Atina aberat detritaque bellis 
<lb n="398"/>S<add>u</add>essa atque a duro Frusino haud imbellis aratro. 
<lb n="399"/>at, qui Fibreno miscentem flumina Lirim 
<lb n="400"/>sulphureum tacitisque uadis ad litora lapsum 
<lb n="401"/>accolit, Arpinas, accita pube Venafro 
<lb n="402"/>ac Larinatum dextris, socia hispidus arma 
<lb n="403"/>commouet atque uiris ingens exhaurit Aquinum. 
<lb n="404"/>Tullius aeratas raptabat in agmina turmas, 
<lb n="405"/>regia progenies et Tullo sanguis ab alto. 
<lb n="406"/>indole pro quanta iuuenis quantumque daturus 
<lb n="407"/>Ausoniae populis uentura in saecula ciuem! 
<lb n="408"/>ille, super Gangen, super exauditus et Indos, 
<lb n="409"/>implebit terras uoce et furialia bella 
<lb n="410"/>fulmine compescet linguae nec deinde relinquet 
<lb n="411"/>par decus eloquio cuiquam sperare nepotum. </p>
<lb n="412"/><p>Ecce inter primos Therapnaeo a sanguine Clausi 
<lb n="413"/>exultat rapidis Nero non imitabilis ausis. 
<lb n="414"/>hunc Amiterna cohors et Bactris nomina ducens 
<lb n="415"/>Casperia, hunc Foruli magnaeque Reate dicatum 
<lb n="416"/>Caelicolum Matri necnon habitata pruinis 
<lb n="417"/>Nursia et a Tetrica comitantur rupe cohortes. 
<lb n="418"/>cunctis hasta decus, clipeusque refertur in orbem, 
<lb n="419"/>conique implumes et laeuo tegmina crure. 
<lb n="420"/>ibant et laeti pars Sancum uoce canebant 
<lb n="421"/>auctorem gentis, pars laudes ore ferebat, 
<lb n="422"/>Sabe, tuas, qui de proprio cognomine primus 
<lb n="423"/>dixisti populos magna dicione Sabinos. </p>
<lb n="424"/><p>Quid, qui Picenae stimulat telluris alumnos, 
<lb n="425"/>horridus et squamis et equina Curio crista, 
<lb n="426"/>pars belli quam magna uenit! non aequore uerso 
<lb n="427"/>tam creber fractis albescit fluctus in undis, 
<lb n="428"/>nec coetu leuiore, ubi mille per agmina uirgo 
<lb n="429"/>lunatis acies imitatur Martia peltis, 
<lb n="430"/>perstrepit et tellus et Amazonius Thermodon. 
<lb n="431"/>hic et, quos pascunt scopulosae rura Numanae, 
<lb n="432"/>et quis litoreae fumant altaria Cuprae, 
<lb n="433"/>quique Truentinas seruant cum flumine turris, 
<lb n="434"/>cernere erat: clipeata procul sub sole corusco 
<lb n="435"/>agmina sanguinea uibrant in nubila luce. 
<lb n="436"/>stat fucare colus nec Sidone uilior Ancon 
<lb n="437"/>murice nec Libyco, statque umectata Vomano 
<lb n="438"/>Hadria et inclemens hirsuti signifer Ascli. 
<lb n="439"/>ho<add>c</add> Picus quondam nomen memorabile ab alto 
<lb n="440"/>Saturno statuit genitor, quem carmine Circe 
<lb n="441"/>exutum formae uolitare per aethera iussit 
<lb n="442"/>et sparsit croceum plumis fugientis honorem. 
<lb n="443"/>ante, ut fama docet, tellus possessa Pelasgis, 
<lb n="444"/>quis Aesis regnator erat fluuioque reliquit 
<lb n="445"/>nomen et a sese populos tum dixit Asilos. </p>
<lb n="446"/><p>Sed non ruricolae firmarunt robore castra 
<lb n="447"/>deteriore cauis uenientes montibus Vmbri. 
<lb n="448"/>hos Aesis Sapisque lauant rapidasque sonanti 
<lb n="449"/>uertice contorquens undas per saxa Metaurus, 
<lb n="450"/>et lauat ingentem perfundens flumine sacro 
<lb n="451"/>Clitumnus taurum Narque albescentibus undis <pb/> 
<lb n="452"/>in Thybrim properans Tiniaeque inglorius umor 
<lb n="453"/>et Clanis et Rubico et Senonum de nomine Sena. 
<lb n="454"/>sed pater ingenti medios inlabitur amne 
<lb n="455"/>Albula et admota perstringit moenia ripa. 
<lb n="456"/>his urbes Arna et laetis Meuania pratis, 
<lb n="457"/>Hispellum et duro monti per saxa recumbens 
<lb n="458"/><add>N</add>arnia et infestum nebulis umentibus olim 
<lb n="459"/>Iguuium patuloque iacens sine moenibus aruo 
<lb n="460"/>Fulgin<add>i</add>a, his populi fortes: Amerinus et armis 
<lb n="461"/>uel rastris laudande Camers, his Sassina, diues 
<lb n="462"/>lactis, et haud parci Martem coluisse Tudertes. 
<lb n="463"/>ductor Piso uiros spernaces mortis agebat, 
<lb n="464"/>ora puer pulcherque habitum, sed corde sagaci 
<lb n="465"/>aequabat senium atque astu superauerat annos. 
<lb n="466"/>is primam ante aciem pictis radiabat in armis, 
<lb n="467"/>Arsacidum ut fuluo micat ignea gemma monili. </p>
<lb n="468"/><p>Iamque per Etruscos legio completa maniplos 
<lb n="469"/>rectorem magno spectabat nomine Galbam. 
<lb n="470"/>huic genus orditur Minos inclusaque tauro 
<lb n="471"/>Pasiphae, clarique dehinc stant ordine patres. 
<lb n="472"/>lectos Caere uiros, lectos Cor<add>t</add>ona, superbi 
<lb n="473"/>Tarchonis domus, et ueteres misere Grauiscae. 
<lb n="474"/>necnon Argolico dilectum litus Haleso 
<lb n="475"/>A<add>l</add>sium et obsessae campo squalente Fregenae. 
<lb n="476"/>adfuit et sacris interpres fulminis alis 
<lb n="477"/>Faesula et antiquus Romanis moenibus horror 
<lb n="478"/>Clusinum uulgus, cum, Porsena magne, iubebas 
<lb n="479"/>nequiquam pulsos Romae imperitare Superbos. 
<lb n="480"/>tunc, quos a niueis exegit Luna metallis, 
<lb n="481"/>insignis portu, quo non spatiosior alter 
<lb n="482"/>innumeras cepisse rates et claudere pontum, 
<lb n="483"/>Maeoniaeque decus quondam Vetulonia gentis. 
<lb n="484"/>bissenos haec prima dedit praecedere fasces 
<lb n="485"/>et iunxit totidem tacito terrore securis. 
<lb n="486"/>haec altas eboris decorauit honore curulis 
<lb n="487"/>et princeps Tyrio uestem praetexuit ostro. 
<lb n="488"/>haec eadem pugnas accendere protulit aere. 
<lb n="489"/>his mixti Nepesina cohors Aequique Falisci, 
<lb n="490"/>quique tuos, Flauina, focos, Sabatia quique 
<lb n="491"/>stagna tenent Ciminique lacum, qui Sutria tecta 
<lb n="492"/>haud procul et sacrum Phoebo Soracte frequentant. 
<lb n="493"/>spicula bina gerunt: capiti cudone ferino 
<lb n="494"/>sat cautum: Lycios damnant hastilibus arcus. </p>
<lb n="495"/><p>Hae bellare acies norant. at Marsica pubes 
<lb n="496"/>et bellare manu et chelydris cantare soporem 
<lb n="497"/>uipereumque herbis hebetare et carmine dentem. 
<lb n="498"/>Ae<add>e</add>tae prolem Angitiam mala gramina primam 
<lb n="499"/>monstrauisse ferunt tactuque domare uenena 
<lb n="500"/>et lunam excussisse polo, stridoribus amnes 
<lb n="501"/>frenantem, ac siluis montes nudasse uocatis. 
<lb n="502"/>sed populis nomen posuit metuentior hospes, 
<lb n="503"/>cum fugeret Phrygias trans aequora Marsya Crenas 
<lb n="504"/>Mygdoniam Phoebi superatus pectine loton. 
<lb n="505"/>Marruuium ueteris celebratum nomine Marri 
<lb n="506"/>urbibus est illis caput, interiorque per udos 
<lb n="507"/>Alba sedet campos pomisque rependit aristas. 
<lb n="508"/>cetera in obscuro famae et sine nomine uulgi, <pb/> 
<lb n="509"/>sed numero castella ualent. coniungitur acer 
<lb n="510"/>Paelignus gelidoque rapit Sulmone cohortes. 
<lb n="515"/>haud illo leuior bellis Vestina iuuentus 
<lb n="516"/>agmina densauit uenatu dura ferarum: 
<lb n="517"/>quae, Fiscelle, tuas arces Pinnamque uirentem 
<lb n="518"/>pascuaque haud tarde redeuntia tondet Aueiae. 
<lb n="519"/>Marrucina simul, Frentanis aemula pubes, 
<lb n="520"/>Corfini populos magnumque Teate trahebat. 
<lb n="521"/>omnibus in pugnam fertur sparus, omnibus alto 
<lb n="522"/>adsuetae uolucrem caelo demittere fundae. 
<lb n="523"/>pectora pellis obit caesi uenatibus ursi. </p>
<lb n="523a"/><p><add>Nec Sidicina cohors defit. Viriasius armat 
<lb n="523b"/>mille uiros, nulli uictus uel ponere castra 
<lb n="523c"/>uel iunxisse ratem duroque resoluere muros 
<lb n="523d"/>ariete et in turrim subitos immittere pontis.</add> </p>
<lb n="511"/><p>Nec cedit studio Sidicinus sanguine miles, 
<lb n="512"/>quem genuere Cales. non paruus conditor urbi, 
<lb n="513"/>ut fama est, Calais, Boreae quem rapta per auras 
<lb n="514"/>Orithyia uago Geticis nutriuit in antris. </p>
<lb n="524"/><p>Iam uero, quos diues opum, quos diues auorum 
<lb n="525"/>e toto dabat ad bellum Campania tractu, 
<lb n="526"/>ductorum aduentu<add>m</add> uicinis sedibus Osci 
<lb n="527"/>seruabant: Sinuessa tepens fluctuque sonorum 
<lb n="528"/>Vulturnum, quasque euertere silentia Amyclae 
<lb n="529"/>Fundique et regnata Lamo Caieta domusque 
<lb n="530"/>Antiphatae, compressa freto, stagnisque palustre 
<lb n="531"/>Liternum et quondam fatorum conscia Cyme. 
<lb n="532"/>illic Nuceria et Gaurus naualibus acta 
<lb n="533"/>prole Dicarchea, multo cum milite Graia 
<lb n="534"/>illic Parthenope ac Poeno non peruia Nola, 
<lb n="535"/>Allifae et Clanio contemptae semper Acerrae. 
<lb n="536"/>Sarrastis etiam populos totasque uideres 
<lb n="537"/>Sarni mitis opes; illic, quos sulphure pingues 
<lb n="538"/>Phlegraei legere sinus, Misenus et ardens 
<lb n="539"/>ore Giganteo sedes Ithacesia Bai. 
<lb n="540"/>non Prochyte, non ardentem sortita Typhoea 
<lb n="541"/>Inarime, non antiqui saxosa Telonis 
<lb n="542"/>insula, nec paruis aberat Calatia muris, 
<lb n="543"/>Surrentum et pauper sulci Cerealis Abella, 
<lb n="544"/>in primis Capua, heu rebus seruare serenis 
<lb n="545"/>inconsulta modum et prauo peritura tumore! 
<lb n="546"/>laetos rectoris formabat Scipio bello. 
<lb n="547"/>ille uiris pila et ferro circumdare pectus 
<lb n="548"/>addiderat. leuiora domo de more parentum 
<lb n="549"/>gestarant tela, ambustas sine cuspide cornos; 
<lb n="550"/>aclydis usus erat factaeque ad rura bipennis. 
<lb n="551"/>ipse inter medios uenturae ingentia laudis 
<lb n="552"/>signa dabat: uibrare sudem, tramittere saltu 
<lb n="553"/>muralis fossas, undosum frangere nando 
<lb n="554"/>indutus thoraca uadum: spectacula tanta 
<lb n="555"/>ante acies uirtutis erant. saepe alite planta 
<lb n="556"/>ilia perfossum et campi per aperta uolantem 
<lb n="557"/>ipse pedes praeuertit ecum, saepe arduus idem 
<lb n="558"/>castrorum spatium et saxo tramisit et hasta. 
<lb n="559"/>Martia frons facilesque comae nec pone retroque 
<lb n="560"/>caesaries breuior. flagrabant lumina miti 
<lb n="561"/>aspectu, gratusque inerat uisentibus horror. <pb/> </p>
<lb n="562"/><p>Adfuit et Samnis, nondum uergente fauore 
<lb n="563"/>ad Poenos, sed nec ueteri purgatus ab ira: 
<lb n="564"/>qui Batulum Nucrasque metunt, Bouiania quique 
<lb n="565"/>exagitant lustra aut Caudinis faucibus haerent, 
<lb n="566"/>et quos aut Rufrae, quos aut Aesernia, quosue 
<lb n="567"/>obscura incultis Herdonia misit ab agris. </p>
<lb n="568"/><p>Bruttius, haud dispar animorum, unaque iuuentus 
<lb n="569"/>Lucanis excita iugis Hirpinaque pubes 
<lb n="570"/>horrebat telis et tergo hirsuta ferarum. 
<lb n="571"/>hos uenatus alit: lustra incoluere sitimque 
<lb n="572"/>auertunt fluuio, somnique labore parantur. </p>
<lb n="573"/><p>Additur his Calaber Sallentinaeque cohortes 
<lb n="574"/>necnon Brundisium, quo desinit Itala tellus. 
<lb n="575"/>parebat legio audaci permissa Cethego, 
<lb n="576"/>cui socias uires atque indiscreta maniplis 
<lb n="577"/>arma recensebant: nunc sese ostendere miles 
<lb n="578"/>Leucosiae e <add>s</add>copulis, nunc, quem Picentia Paesto 
<lb n="579"/>misit et exhaustae mox Poeno Marte Cerillae, 
<lb n="580"/>nunc Silarus quos nutrit aquis, quo gurgite tradunt 
<lb n="581"/>duritiem lapidum mersis inolescere ramis. 
<lb n="582"/>ille et pugnacis laudauit tela Salerni 
<lb n="583"/>falcatos ensis, et, quae Buxentia pubes 
<lb n="584"/>aptabat dextris, inrasae robora clauae. 
<lb n="585"/>ipse, umero exertus gentili more parentum, 
<lb n="586"/>difficili gaudebat equo roburque iuuentae 
<lb n="587"/>flexi cornipedis duro exercebat in ore. </p>
<lb n="588"/><p>Vos etiam accisae desolataeque uirorum, 
<lb n="589"/>Eridani gentes, nullo attendente deorum 
<lb n="590"/>uotis tunc uestris casura ruistis in arma. 
<lb n="591"/>certauit Mutinae quassata Placentia bello, 
<lb n="592"/>Mantua mittenda certauit pube Cremonae, 
<lb n="593"/>Mantua, Musarum domus atque ad sidera cantu 
<lb n="594"/>euecta Aonio et Smyrnaeis aemula plectris. 
<lb n="595"/>tum Verona Athesi circumflua et undique sollers 
<lb n="596"/>arua coronantem nutrire Fauentia pinum, 
<lb n="597"/>Vercellae, fuscique ferax Pollentia uilli, 
<lb n="598"/>et quondam Teucris comes in Laurentia bella 
<lb n="599"/>Ocni prisca domus, paruique Bononia Rheni, 
<lb n="600"/>quique graui remo limosis segniter undis 
<lb n="601"/>lenta paludosae proscindunt stagna Rauennae. 
<lb n="602"/>tum Troiana manus, tellure antiquitus orti 
<lb n="603"/>Euganea profugique sacris Antenoris oris. 
<lb n="604"/>necnon cum Venetis Aquileia &dagger;superfluit armis. 
<lb n="605"/>tum pernix Ligus et sparsi per saxa Vagenni 
<lb n="606"/>in decus Hannibalis duros misere nepotes. 
<lb n="607"/>maxima tot populis rector fiducia Brutus 
<lb n="608"/>ibat et hortando notum accendebat in hostem. 
<lb n="609"/>laeta uiro grauitas ac mentis amabile pondus 
<lb n="610"/>et sine tristitia uirtus. non ille rigoris 
<lb n="611"/>ingratas laudes nec nubem frontis amabat 
<lb n="612"/>nec famam laeuo quaerebat limite uitae. </p>
<lb n="613"/><p>Addiderat ter mille uiros, in Marte sagittae 
<lb n="614"/>expertos, fidus Sicula regnator ab Aetna. 
<lb n="615"/>non totidem Ilua uiros, sed laetos cingere ferrum 
<lb n="616"/>armarat patrio, quo nutrit bella, metallo. </p>
<lb n="617"/><p>Ignosset quamuis auido committere pugnam 
<lb n="618"/>Varroni, quicumque simul tot tela uideret. 
<lb n="619"/>tantis agminibus Rhoeteo litore quondam <pb/> 
<lb n="620"/>feruere, cum magnae Troiam inuasere Mycenae, 
<lb n="621"/>mille rates uidit Leandrius Hellespontus. </p>
<lb n="622"/><p>Vt uentum ad Cannas, urbis uestigia priscae, 
<lb n="623"/>defigunt diro signa infelicia uallo. 
<lb n="624"/>nec tanta miseris iamiam impendente ruina 
<lb n="625"/>cessarunt superi uicinas prodere clades. 
<lb n="626"/>per sudum attonitis pila exarsere maniplis, 
<lb n="627"/>et celsae toto ceciderunt aggere pinnae, 
<lb n="628"/>nutantique ruens prostrauit uertice siluas 
<lb n="629"/>Garganus, fundoque imo mugiuit anhelans 
<lb n="630"/>Aufidus, et magno late distantia ponto 
<lb n="631"/>terruerunt pauidos accensa Ceraunia nautas. 
<lb n="632"/>quaesiuit Calaber, subducta luce repente 
<lb n="633"/>immensis tenebris, et terram et litora Sipus, 
<lb n="634"/>obseditque frequens castrorum limina bubo. 
<lb n="635"/>nec densae trepidis apium se inuoluere nubes 
<lb n="636"/>cessarunt aquilis. non unus crine corusco 
<lb n="637"/>regnorum euersor rubuit letale cometes. 
<lb n="638"/>castra quoque et uallum rabidae sub nocte silenti 
<lb n="639"/>inrupere ferae raptique ante ora pauentum 
<lb n="640"/>adiunctos uigilis sparserunt membra per agros. 
<lb n="641"/>ludificante etiam terroris imagine somnos 
<lb n="642"/>Gallorum uisi bustis erumpere manes, 
<lb n="643"/>terque quaterque solo penitus tremuere reuulsae 
<lb n="644"/>Tarpeiae rupes, atque atro sanguine flumen 
<lb n="645"/>manauit Iouis in templis, lacrimaeque uetusta 
<lb n="646"/>effigie patris large fluxere Quirini. 
<lb n="647"/>maior et horrificis sese extulit Allia ripis. 
<lb n="648"/>non Alpes sedere loco, non nocte dieue 
<lb n="649"/>ingentis inter stetit Apenninus hiatus. 
<lb n="650"/>axe super medio, Libyes a parte, coruscae 
<lb n="651"/>in Latium uenere faces, ruptusque fragore 
<lb n="652"/>horrisono polus, et uultus patuere Tonantis. 
<lb n="653"/>Aetnaeos quoque contorquens e cautibus ignis 
<lb n="654"/>Vesbius intonuit, scopulisque in nubila iactis 
<lb n="655"/>Phlegraeus tetigit trepidantia sidera uertex. </p>
<lb n="656"/><p>Ecce inter medios belli praesagus, et ore 
<lb n="657"/>attonito sensuque simul, clamoribus implet 
<lb n="658"/>miles castra feris et anhelat clade futura: 
<lb n="659"/><q>Parcite, crudeles superi. iam stragis aceruis 
<lb n="660"/>deficiunt campi. uideo per densa uolantem 
<lb n="661"/>agmina ductorem Libyae currusque citatos 
<lb n="662"/>arma uirum super atque artus et signa trahentem. 
<lb n="663"/>turbinibus furit insanis et proelia uentus 
<lb n="664"/>inque oculos inque ora rotat. cadit immemor aeui 
<lb n="665"/>nequiquam, Trasimenne, tuis Seruilius oris 
<lb n="666"/>subductus. quo, Varro, fugis? pro Iuppiter! ictu 
<lb n="667"/>procumbit saxi fessis spes ultima Paulus. 
<lb n="668"/>cesserit huic Trebia exitio. pons ecce cadentum 
<lb n="669"/>corporibus struitur, reicitque cadauera fumans 
<lb n="670"/>Aufidus, ac uictrix insultat belua campis. 
<lb n="671"/>gestat Agenoreus nostro de more secures 
<lb n="672"/>consulis, et sparsos lictor fert sanguine fasces. 
<lb n="673"/>in Libyam Ausonii portatur pompa triumphi. 
<lb n="674"/>o dolor! hoc etiam, superi, uidisse iubetis? 
<lb n="675"/>congesto, laeuae quodcumque auellitur, auro 
<lb n="676"/>metitur Latias uictrix Carthago ruinas.</q> <pb/> 
</p></div1>

<div1 type="book" n="9">
<p> 
<lb n="1"/>Turbato monstris Latio cladisque futurae 
<lb n="2"/>signa per Ausoniam prodentibus inrita diuis, 
<lb n="3"/>haud secus ac si fausta forent et prospera pugnae 
<lb n="4"/>omina uenturae, consul traducere noctem 
<lb n="5"/>exsomnis telumque manu uibrare per umbras 
<lb n="6"/>ac modo segnitie Paulum increpitare, modo acris 
<lb n="7"/>exercere tubas nocturnaque classica uelle. 
<lb n="8"/>nec minor in Poeno properi certaminis ardor. 
<lb n="9"/>erumpunt uallo fortuna urgente sinistra 
<lb n="10"/>consertaeque manus. nam sparsi ad pabula campis 
<lb n="11"/>uicinis raptanda Macae fudere uolucrem 
<lb n="12"/>telorum nubem. ante omnis inuadere bella 
<lb n="13"/>Mancinus gaudens hostilique unguere primus 
<lb n="14"/>tela cruore cadit, cadit et numerosa iuuentus. 
<lb n="15"/>nec pecudum fibras Varro et contraria Paulo 
<lb n="16"/>auspicia incusante deum compesceret arma, 
<lb n="17"/>ni sors alterni iuris, quo castra reguntur, 
<lb n="18"/>arbitrium pugnae properanti in fata negasset. 
<lb n="19"/>quae tamen haud ualuit perituris milibus una 
<lb n="20"/>plus donasse die. rediere in castra, gemente 
<lb n="21"/>haud dubie Paulo, qui crastina iura uideret 
<lb n="22"/>amenti cessura uiro, frustraque suorum 
<lb n="23"/>seruatas a caede animas. nam turbidus ira 
<lb n="24"/>infensusque morae dilata ob proelia ductor 
<lb n="25"/><q>Sicine, sic</q> inquit <q>grates pretiumque rependis, 
<lb n="26"/>Paule, tui capitis? meruerunt talia, qui te 
<lb n="27"/>legibus atque urnae dira eripuere minanti? 
<lb n="28"/>tradant immo hosti reuocatos ilicet enses, 
<lb n="29"/>tradant arma iube, aut pugnantum deripe dextris. 
<lb n="30"/>sed uos, quorum oculos atque ora umentia uidi, 
<lb n="31"/>uertere cum consul terga et remeare iuberet, 
<lb n="32"/>ne morem et pugnae signum expectate petendae. 
<lb n="33"/>dux sibi quisque uiam rapito, cum spargere primis 
<lb n="34"/>incipiet radiis Gargana cacumina Phoebus. 
<lb n="35"/>pandam egomet propere portas. ruite ocius atque hunc 
<lb n="36"/>ereptum reuocata diem.</q> sic turbidus aegra 
<lb n="37"/>pestifero pugnae castra incendebat amore. </p>
<lb n="38"/><p>At Paulus, iam non idem nec mente nec ore, 
<lb n="39"/>sed qualis stratis deleto milite campis 
<lb n="40"/>post pugnam stetit, ante oculos atque ora futuro 
<lb n="41"/>obuersante malo, ceu iam spe lucis adempta 
<lb n="42"/>cum stupet exanimata parens natique tepentis 
<lb n="43"/>nequiquam fouet extremis amplexibus artus, 
<lb n="44"/><q>Per totiens</q> inquit <q>concussae moenia Romae, 
<lb n="45"/>perque has, nox Stygia quas iam circumuolat umbra, 
<lb n="46"/>insontis animas, cladi parce obuius ire. 
<lb n="47"/>dum transit diuum furor et consumitur ira 
<lb n="48"/>Fortunae, nouus Hannibalis, sat, nomina ferre 
<lb n="49"/>si discit miles nec frigidus aspicit hostem. 
<lb n="50"/>nonne uides, cum uicinis auditur in aruis, 
<lb n="51"/>quam subitus linquat pallentia corpora sanguis, 
<lb n="52"/>quamque fluant arma ante tubas? cunctator et aeger, 
<lb n="53"/>ut rere, in pugnas Fabius quotcumque sub illis 
<lb n="54"/>culpatis duxit signis, nunc arma capessunt. 
<lb n="55"/>at quos Flaminius&mdash;sed dira auertite diui. 
<lb n="56"/>sin nostris animus monitis precibusque repugnat, 
<lb n="57"/>aures pande deo. cecinit Cymaea per orbem 
<lb n="58"/>haec olim uates et te praesaga tuosque 
<lb n="59"/>uulgauit terris proauorum aetate furores. 
<lb n="60"/>iamque alter tibi, nec perplexo carmine, coram 
<lb n="61"/>fata cano uates: sistis ni crastina signa, <pb/> 
<lb n="62"/>firmabis nostro Phoebeae dicta Sibyllae 
<lb n="63"/>sanguine. nec Graio posthac Diomede ferentur, 
<lb n="64"/>sed te, si perstas, insignes consule campi.</q> 
<lb n="65"/>haec Paulus, lacrimaeque oculis ardentibus ortae. </p>
<lb n="66"/><p>Necnon et noctem sceleratus polluit error. 
<lb n="67"/>Xanthippo captus Libycis tolerarat in oris 
<lb n="68"/>seruitium Satricus, mox inter praemia regi 
<lb n="69"/>Autololum dono datus ob uirtutis honorem. 
<lb n="70"/>huic domus et gemini fuerant Sulmone relicti 
<lb n="71"/>matris in uberibus nati, Mancinus et una 
<lb n="72"/>nomine Rhoeteo Solimus. nam Dardana origo 
<lb n="73"/>et Phrygio genus a proauo, qui sceptra secutus 
<lb n="74"/>Aeneae claram muris fundauerat urbem 
<lb n="75"/>ex sese dictam Solimon. celebrata colonis 
<lb n="76"/>mox Italis paulatim attrito nomine Sulmo. 
<lb n="77"/>at tum barbaricis Satricus cum rege cateruis 
<lb n="78"/>aduectus, quo non spretum, si posceret usus, 
<lb n="79"/>noscere Gaetulis Latias interprete uoces, 
<lb n="80"/>postquam posse datum Paeligna reuisere tecta 
<lb n="81"/>et patrium sperare Larem, ad conamina noctem 
<lb n="82"/>aduocat ac furtim castris euadit iniquis. 
<lb n="83"/>sed fuga nuda uiri. sumpto nam prodere coepta 
<lb n="84"/>uitabat clipeo et dextra remeabat inermi. 
<lb n="85"/>exuuias igitur prostrataque corpora campo 
<lb n="86"/>lustrat et exutis Mancini cingitur armis. 
<lb n="87"/>iamque metus leuior. uerum, cui dempta ferebat 
<lb n="88"/>exangui spolia et cuius nudauerat artus, 
<lb n="89"/>natus erat, paulo ante Maca prostratus ab hoste. </p>
<lb n="90"/><p>Ecce sub aduentum noctis primumque soporem 
<lb n="91"/>alter natorum, Solimus, uestigia uallo 
<lb n="92"/>Ausonio uigil extulerat, dum sorte uicissim 
<lb n="93"/>alternat portae excubias, fratrisque petebat 
<lb n="94"/>Mancini stratum sparsa inter funera corpus, 
<lb n="95"/>furtiua cupiens miserum componere terra. 
<lb n="96"/>nec longum celerarat iter, cum tendere in armis 
<lb n="97"/>aggere Sidonio uenientem conspicit hostem, 
<lb n="98"/>quodque dabat fors in subitis necopina, sepulcro 
<lb n="99"/>Aetoli condit membra occultata Thoantis. 
<lb n="100"/>inde, ubi nulla sequi propius pone arma uirumque 
<lb n="101"/>incomitata uidet uestigia ferre per umbras, 
<lb n="102"/>prosiliens tumulo contorquet nuda parentis 
<lb n="103"/>in terga haud frustra iaculum, Tyriamque sequentum 
<lb n="104"/>Satricus esse manum et Sidonia uulnera credens, 
<lb n="105"/>auctorem caeci trepidus circumspicit ictus. </p>
<lb n="106"/><p>Verum ubi uictorem iuuenili robore cursus 
<lb n="107"/>attulit et notis fulsit lux tristis ab armis 
<lb n="108"/>fraternusque procul luna prodente retexit 
<lb n="109"/>ante oculos sese et radiauit comminus umbo, 
<lb n="110"/>exclamat iuuenis subita flammatus ab ira: 
<lb n="111"/><q>Non sim equidem Sulmone satus tua, Satrice, proles 
<lb n="112"/>nec frater, Mancine, tuus fatearque nepotem 
<lb n="113"/>Pergameo indignum Solimo, si euadere detur 
<lb n="114"/>huic nostras impune manus. tu nobile gestes 
<lb n="115"/>germani spolium ante oculos referasque superba 
<lb n="116"/>me spirante domus Paelignae perfidus arma? 
<lb n="117"/>haec tibi, cara parens Acca, ad solacia luctus 
<lb n="118"/>dona feram, nati ut figas aeterna sepulcro.</q> </p>
<lb n="119"/><p>Talia uociferans stricto mucrone ruebat. 
<lb n="120"/>ast illi iam tela manu iamque arma fluebant 
<lb n="121"/>audita patria natisque et coniuge et armis, 
<lb n="122"/>ac membra et sensus gelidus stupefecerat horror. <pb/> 
<lb n="123"/>tum uox semanimi miseranda effunditur ore: 
<lb n="124"/><q>Parce, precor, dextrae, non ut mihi uita supersit 
<lb n="125"/>(quippe nefas hac uelle frui), sed sanguine nostro 
<lb n="126"/>ne damnes, o nate, manus. Carthaginis ille 
<lb n="127"/>captiuus, patrias nunc primum aduectus in oras, 
<lb n="128"/>ille ego sum Satricus, Solimi genus. haud tua, nate, 
<lb n="129"/>fraus ulla est. iaceres in me cum feruidus hastam, 
<lb n="130"/>Poenus eram. uerum castris elapsus acerbis 
<lb n="131"/>ad uos et carae properabam coniugis ora: 
<lb n="132"/>hunc rapui exanimi clipeum. sed iam unice nobis 
<lb n="133"/>haec fratris tumulis arma excusata reporta. 
<lb n="134"/>curarum tibi prima tamen sit, nate, referre 
<lb n="135"/>ductori monitus Paulo, producere bellum 
<lb n="136"/>nitatur Poenoque neget certamina Martis. 
<lb n="137"/>augurio exultat diuum immensamque propinqua 
<lb n="138"/>stragem acie sperat. quaeso, cohibete furentem 
<lb n="139"/>Varronem: namque hunc fama est impellere signa. 
<lb n="140"/>sat magnum hoc miserae fuerit mihi cardine uitae 
<lb n="141"/>solamen cauisse meis. nunc ultima, nate, 
<lb n="142"/>inuento simul atque amisso redde parenti 
<lb n="143"/>oscula.</q> sic fatus galeam exuit atque rigentis 
<lb n="144"/>inuadit nati tremebundis colla lacertis: 
<lb n="145"/>attonito mentis uerbis sanare pudorem 
<lb n="146"/>uulneris impressi <add>et</add> telum excusare laborat: 
<lb n="147"/><q>Quis testis nostris, quis conscius adfuit actis? 
<lb n="148"/>non nox errorem nigranti condidit umbra? 
<lb n="149"/>cur trepidas? da, nate, magis, da iungere pectus. 
<lb n="150"/>absoluo pater ipse manum, atque in fine laborum 
<lb n="151"/>hac condas oculos dextra, precor.</q> at miser imo 
<lb n="152"/>pectore suspirans iuuenis non uerba uicesque 
<lb n="153"/>adloquio uocemue refert, sed sanguinis atri 
<lb n="154"/>sistere festinat cursum laceroque ligare 
<lb n="155"/>ocius inlacrimans altum uelamine uulnus. 
<lb n="156"/>tandem inter gemitus miserae erupere querelae: 
<lb n="157"/><q>Sicine te nobis, genitor, Fortuna reducit 
<lb n="158"/>in patriam? sic te nato natumque parenti 
<lb n="159"/>impia restituit? felix o terque quaterque 
<lb n="160"/>frater, cui fatis genitorem agnoscere ademptum. 
<lb n="161"/>ast ego, Sidoniis imperditus, ecce, parentem 
<lb n="162"/>uulnere cognosco. saltem hoc, Fortuna, fuisset 
<lb n="163"/>solamen culpae, dubia ut mihi signa dedisses 
<lb n="164"/>infausti generis. uerum linquetur iniquis 
<lb n="165"/>non ultra superis nostros <add>s</add>celerare labores.</q> </p>
<lb n="166"/><p>Haec dum amens queritur, iam deficiente cruore 
<lb n="167"/>in uacuas senior uitam disperserat auras. 
<lb n="168"/>tum iuuenis maestum attollens ad sidera uultum 
<lb n="169"/><q>Pollutae dextrae et facti Titania testis 
<lb n="170"/>infandi, quae nocturno mea lumine tela 
<lb n="171"/>derigis in patrium corpus, non amplius</q> inquit 
<lb n="172"/><q>his oculis et damnato uiolabere uisu.</q> 
<lb n="173"/>haec memorat, simul ense fodit praecordia et atrum 
<lb n="174"/>sustentans uulnus mananti sanguine signat 
<lb n="175"/>in clipeo mandata patris: <hi rend="7">fvge proelia varro</hi>, 
<lb n="176"/>ac summi tegimen suspendit cuspide teli 
<lb n="177"/>defletumque super prosternit membra parentem. </p>
<lb n="178"/><p>Talia uenturae mittebant omina pugnae 
<lb n="179"/>Ausoniis superi, sensimque abeuntibus umbris 
<lb n="180"/>conscia nox sceleris roseo cedebat Eoo. 
<lb n="181"/>ductor in arma suos Libys et Romanus in arma 
<lb n="182"/>excibant de more suos, Poenisque redibat 
<lb n="183"/>qualis nulla dies omni surrexerit aeuo. 
<lb n="184"/><q>Non uerborum</q> inquit <q>stimulantum</q> Poenus <q>egetis, 
<lb n="185"/>Herculeis iter a metis ad Iapygis agros 
<lb n="186"/>uincendo emensi. nusquam est animosa Saguntos, 
<lb n="187"/>concessere Alpes, pater ipse superbus aquarum <pb/> 
<lb n="188"/>Ausoni<add>d</add>um Eridanus captiuo defluit alueo. 
<lb n="189"/>strage uirum mersus Trebia est, atque ora sepulcro 
<lb n="190"/>Lydia Flaminio premitur, lateque refulgent 
<lb n="191"/>ossibus ac nullo sulcantur uomere campi. 
<lb n="192"/>clarior his titulus plusque adlatura cruoris 
<lb n="193"/>lux oritur. mihi magna satis, sat uero superque 
<lb n="194"/>bellandi merces sit gloria: cetera uobis 
<lb n="195"/>uincantur. quicquid diti deuexit Hibero, 
<lb n="196"/>quicquid in Aetnaeis iactauit Roma triumphis, 
<lb n="197"/>quin etiam Libyco si quid de litore raptum 
<lb n="198"/>condidit, in uestros ueniet sine sortibus enses. 
<lb n="199"/>ferte domos quod dextra dabit. nil ductor honoris 
<lb n="200"/>ex opibus posco. raptor per saecula longa 
<lb n="201"/>Dardanus edomitum uobis spoliauerit orbem. 
<lb n="202"/>qui Tyria ducis Sarranum ab origine nomen, 
<lb n="203"/>seu Laurens tibi, Sigeo sulcata colono, 
<lb n="204"/>adridet tellus, seu sunt Byzacia cordi 
<lb n="205"/>rura magis centum Cereri fruticantia culmis, 
<lb n="206"/>electos optare dabo inter praemia campos. 
<lb n="207"/>addam etiam, flaua Thybris quas inrigat unda, 
<lb n="208"/>captiuis late gregibus depascere ripas. 
<lb n="209"/>qui uero externo socius mihi sanguine Byrsae 
<lb n="210"/>signa moues, dextram Ausonia si caede cruentam 
<lb n="211"/>attolles, hinc iam ciuis Carthaginis esto. 
<lb n="212"/>neu uos Garganus Daunique fefellerit ora, 
<lb n="213"/>ad muros statis Romae. licet auia longe 
<lb n="214"/>urbs agat et nostro procul a certamine distet, 
<lb n="215"/>hic hodie ruet, atque ultra te ad proelia miles 
<lb n="216"/>nulla uoco: ex acie tende in Capitolia cursum.</q> </p>
<lb n="217"/><p>Haec memorat. tum propulso munimine ualli 
<lb n="218"/>fossarum rapuere moras, aciemque locorum 
<lb n="219"/>consilio curuis accommodat ordine ripis. 
<lb n="220"/>barbaricus laeuo stetit ad certamina cornu 
<lb n="221"/>bellator Nasamon unaque immanior artus 
<lb n="222"/>Marmarides, tum Maurus atrox Garamasque Macesque 
<lb n="223"/>et Massylae acies et ferro uiuere laetum 
<lb n="224"/>uulgus Adyrmachidae pariter, gens accola Nili, 
<lb n="225"/>corpora ab immodico seruans nigrantia Phoebo. 
<lb n="226"/>quis positum agminibus caput imperiumque Nealces. 
<lb n="227"/>at parte in dextra, sinuat qua flexibus undam 
<lb n="228"/>Aufidus et curuo circum errat gurgite ripas, 
<lb n="229"/>Mago regit. subiere leues, quos horrida misit 
<lb n="230"/>Pyrene, populi et uario cinxere tumultu 
<lb n="231"/>flumineum latus: effulget caetrata iuuentus, 
<lb n="232"/>Cantaber ante alios nec tectus tempora Vasco 
<lb n="233"/>ac torto miscens Baliaris proelia plumbo 
<lb n="234"/>Baetigenaeque uiri. celsus media ipse coercet 
<lb n="235"/>agmina, quae patrio firmauit milite quaeque 
<lb n="236"/>Celtarum Eridano perfusis saepe cateruis. 
<lb n="237"/>sed qua se fluuius retro labentibus undis 
<lb n="238"/>eripit et nullo cuneos munimine uallat, 
<lb n="239"/>turritas moles ac propugnacula dorso 
<lb n="240"/>belua nigranti gestans, ceu mobilis agger, 
<lb n="241"/>nutat et erectos attollit ad aethera muros. 
<lb n="242"/>cetera iam Numidis circumuolitare uagosque 
<lb n="243"/>ferre datur cursus et toto feruere campo. </p>
<lb n="244"/><p>Dum Libys incenso dispensat milite uires 
<lb n="245"/>hortandoque iterum atque iterum insatiabilis urget 
<lb n="246"/>factis quemque suis et se cognoscere iactat 
<lb n="247"/>qua dextra ueniant stridentis sibila teli, 
<lb n="248"/>promittitque uiris nulli se defore testem, 
<lb n="249"/>iam Varro exacta uallo legione mouebat 
<lb n="250"/>cladum principia, ac pallenti laetus in unda 
<lb n="251"/>laxabat sedem uenturis portitor umbris. 
<lb n="252"/>stant primi, quos sanguineae pendente uetabant <pb/> 
<lb n="253"/>ire notae clipeo, defixique omine torpent. 
<lb n="254"/>iuxta terribilis facies: miseranda iacebant 
<lb n="255"/>corpora in amplexu, natusque in pectore patris 
<lb n="256"/>imposita uulnus dextra letale tegebat. 
<lb n="257"/>effusae lacrimae, Mancinique inde reuersus 
<lb n="258"/>fraterna sub morte dolor, tum triste mouebat 
<lb n="259"/>augurium et similes defuncto in corpore uultus. 
<lb n="260"/>ocius erroris culpam deflendaque facta 
<lb n="261"/>ductori pandunt atque arma uetantia pugnam. 
<lb n="262"/>ille ardens animi <q>Ferte haec</q> ait <q>omnia Paulo. 
<lb n="263"/>namque illum, cui femineo stant corde timores, 
<lb n="264"/>mouerit ista manus, quae caede imbuta nefanda, 
<lb n="265"/>cum Furiae expeterent poenas, fortasse paterno 
<lb n="266"/>signauit moriens sceleratum sanguine carmen.</q> </p>
<lb n="267"/><p>Tum minitans propere discribit munera pugnae, 
<lb n="268"/>quaque feras saeuus gentes aciemque Nealces 
<lb n="269"/>temperat, hac sese Marso cum milite cumque 
<lb n="270"/>Samnitum opponit signis et Iapyge alumno. 
<lb n="271"/>at campi medio (namque hac in parte uidebat 
<lb n="272"/>stare ducem Libyae) Seruilius obuia adire 
<lb n="273"/>arma et Picentis Vmbrosque inferre iubetur. 
<lb n="274"/>cetera Paulus habet dextro certamina cornu. 
<lb n="275"/>his super insidias contra Nomadumque uolucrem 
<lb n="276"/>Scipiadae datur ire manum, quaeque arte dolisque 
<lb n="277"/>scindent se turmae, praedicit spargere bellum. </p>
<lb n="278"/><p>Iamque propinquabant acies, agilique uirorum 
<lb n="279"/>discursu mixtoque simul calefacta per ora 
<lb n="280"/>cornipedum hinnitu et multum strepitantibus armis 
<lb n="281"/>errabat caecum turbata per agmina murmur. 
<lb n="282"/>sic, ubi prima mouent pelago certamina uenti, 
<lb n="283"/>inclusam rabiem ac sparsuras astra procellas 
<lb n="284"/>parturit unda freti fundoque emota minacis 
<lb n="285"/>expirat per saxa sonos atque acta cauernis 
<lb n="286"/>torquet anhelantem spumanti uertice pontum. </p>
<lb n="287"/><p>Nec uero fati tam saeuo in turbine solum 
<lb n="288"/>terrarum fuit ille labor. discordia demens 
<lb n="289"/>intrauit caelo superosque ad bella coegit. 
<lb n="290"/>hinc Mauors, hinc Gradiuum comitatus Apollo 
<lb n="291"/>et domitor tumidi pugnat maris, hinc Venus amens, 
<lb n="292"/>hinc Vesta et captae stimulatus caede Sagunti 
<lb n="293"/>Amphitryoniades, pariter ueneranda Cybebe 
<lb n="294"/>Indigetesque dei Faunusque satorque Quirinus 
<lb n="295"/>alternusque animae mutato Castore Pollux. 
<lb n="296"/>contra cincta latus ferro Saturnia Iuno 
<lb n="297"/>et Pallas, Libycis Tritonidos edita lymphis, 
<lb n="298"/>ac patrius flexis per tempora cornibus Hammon, 
<lb n="299"/>multaque praeterea diuorum turba minorum. 
<lb n="300"/>quorum ubi mole simul uenientum et gressibus alma 
<lb n="301"/>intremuit tellus, pars impleuere propinquos 
<lb n="302"/>diuisi montes, pars sedem nube sub alta 
<lb n="303"/>ceperunt: uacuo descensum ad proelia caelo. </p>
<lb n="304"/><p>Tollitur immensus deserta ad sidera clamor, 
<lb n="305"/>Phlegraeis quantas effudit ad aethera uoces 
<lb n="306"/>terrigena in campis exercitus, aut sator aeui 
<lb n="307"/>quanta Cyclopas noua fulmina uoce poposcit 
<lb n="308"/>Iuppiter, extructis uidit cum montibus ire 
<lb n="309"/>magnanimos raptum caelestia regna Gigantas. 
<lb n="310"/>nec uero prima in tantis concursibus hasta 
<lb n="311"/>ulla fuit: stridens nimbus certante furore 
<lb n="312"/>telorum simul effusus, cupidaeque cruoris 
<lb n="313"/>hinc atque hinc animae gemina cecidere procella. 
<lb n="314"/>ac <add>p</add>rius insanus dextra qua<add>m</add> ducitur ensis 
<lb n="315"/>bellantum pars magna iacet. super ipsa suorum 
<lb n="316"/>corpora consistunt auidi calcantque gementis. 
<lb n="317"/>nec magis aut Libyco protrudi Dardana nisu 
<lb n="318"/>auertiue potest pubes, aut ordine pelli 
<lb n="319"/>fixa suo Sarrana manus, quam uellere sede 
<lb n="320"/>si coeptet Calpen impacto gurgite pontus. 
<lb n="321"/>amisere ictus spatium, nec morte peracta <pb/> 
<lb n="322"/>artatis cecidisse licet. galea horrida flictu 
<lb n="323"/>aduersae ardescit galeae, clipeusque fatiscit 
<lb n="324"/>impulsu clipei, atque ensis contunditur ense. 
<lb n="325"/>pes pede, uirque uiro teritur, tellusque uideri 
<lb n="326"/>sanguine operta nequit, caelumque et sidera pendens 
<lb n="327"/>abstulit ingestis nox densa sub aethere telis. 
<lb n="328"/>quis astare loco dederat Fortuna secundo, 
<lb n="329"/>contorum longo et procerae cuspidis ictu, 
<lb n="330"/>ceu primas agitent acies, certamina miscent. 
<lb n="331"/>at, quos deinde tenet retrorsum inglorius ordo, 
<lb n="332"/>missilibus certant pugnas aequare priorum. 
<lb n="333"/>ultra clamor agit bellum, milesque cupiti 
<lb n="334"/>Martis inops saeuis impellit uocibus hostem. 
<lb n="335"/>non ullum defit teli genus. <add>h</add>i sude pugnas, 
<lb n="336"/>hi pinu flagrante cient, hi pondere pili, 
<lb n="337"/>at saxis fundaque alius iaculoque uolucri. 
<lb n="338"/>interdum stridens per nubila fertur harundo, 
<lb n="339"/>interdumque ipsis metuenda phalarica muris. </p>
<lb n="340"/><p>Speramusne, deae, quarum mihi sacra coluntur, 
<lb n="341"/>mortali totum hunc aperire in saecula uoce 
<lb n="342"/>posse diem? tantumne datis confidere linguae, 
<lb n="343"/>ut Cannas uno ore sonem? si gloria uobis 
<lb n="344"/>nostra placet neque uos magnis auertitis ausis, 
<lb n="345"/>huc omnis cantus Phoebumque uocate parentem. 
<lb n="346"/>uerum utinam posthac animo, Romane, secunda, 
<lb n="347"/>quanto nunc aduersa, feras, si<add>n</add>tque hactenus, oro, 
<lb n="348"/>nec libeat temptare deis an Troia proles 
<lb n="349"/>par bellum tolerare queat. tuque anxia fati 
<lb n="350"/>pone, precor, lacrimas et adora uulnera laudes 
<lb n="351"/>perpetuas paritura tibi. nam tempore, Roma, 
<lb n="352"/>nullo maior eris. mox sic labere secundis 
<lb n="353"/>ut sola cladum tuearis nomina fama. </p>
<lb n="354"/><p>Iamque inter uarias Fortuna utrimque uirorum 
<lb n="355"/>alternata uices incerto eluserat iras 
<lb n="356"/>euentu, mediaque diu pendente per ambas 
<lb n="357"/>spe gentis, paribus Mauors flagrabat in armis: 
<lb n="358"/>mitia ceu uiridis agitant cum flamina culmos, 
<lb n="359"/>necdum maturas impellit uentus aristas, 
<lb n="360"/>huc atque huc it summa seges nutansque uicissim 
<lb n="361"/>alterno lente motu incuruata nitescit. 
<lb n="362"/>tandem barbaricis perfractam uiribus acri 
<lb n="363"/>dissipat incurrens aciem clamore Nealces. 
<lb n="364"/>laxati cunei, perque interualla citatus 
<lb n="365"/>inrupit trepidis hostis. tum turbine nigro 
<lb n="366"/>sanguinis exundat torrens, nullumque sub una 
<lb n="367"/>cuspide procumbit corpus. dum uulnera tergo 
<lb n="368"/>bellator timet Ausonius, per pectora saeuas 
<lb n="369"/>exceptat mortes et leto dedecus arcet. </p>
<lb n="370"/><p>Stabat cum primis mediae certamine pugnae 
<lb n="371"/>aspera semper amans et par cuicumque periclo 
<lb n="372"/>Scaeuola, nec tanta uitam iam strage uolebat, 
<lb n="373"/>sed dignum proauo letum et sub nomine mortem. 
<lb n="374"/>is postquam frangi res atque augescere uidit 
<lb n="375"/>exitium, <q>Breuis hoc uitae, quodcumque relictum, 
<lb n="376"/>extendamus;</q> ait <q>nam uirtus futtile nomen, 
<lb n="377"/>ni decori sat sint pariendo tempora leti.</q> 
<lb n="378"/>dixit et in medios, qua dext<add>e</add>ra concita Poeni 
<lb n="379"/>limitem agit, uasto conixus turbine fertur. 
<lb n="380"/>hic exultantem Caralim atque erepta uolentem 
<lb n="381"/>induere excelso caesi gestamina trunco 
<lb n="382"/>ense subit, capuloque tenus ferrum impulit ira. 
<lb n="383"/>uoluitur ille ruens atque arua hostilia morsu 
<lb n="384"/>adpetit et mortis premit in tellure dolores. 
<lb n="385"/>nec Gabari<add>s</add> Sicchaeque uirum tenuere furentes 
<lb n="386"/>concordi uirtute manus; sed perdidit acer, 
<lb n="387"/>dum stat, decisam Gabar inter proelia dextram; 
<lb n="388"/>at Siccha auxilium, magno turbante dolore, 
<lb n="389"/>dum temere accelerat, calcato improuidus ense 
<lb n="390"/>succidit ac nudae sero uestigia plantae <pb/> 
<lb n="391"/>damnauit dextraque iacet morientis amici. 
<lb n="392"/>tandem conuertit fatalia tela Nealcae 
<lb n="393"/>fulminei gliscens iuuenis furor. exilit ardens 
<lb n="394"/>nomine tam claro stimulante ad praemia caedis. 
<lb n="395"/>tum silicem scopulo auulsum, quem montibus altis 
<lb n="396"/>detulerat torrens, raptum contorquet in ora 
<lb n="397"/>turbidus. incusso crepuerunt pondere malae, 
<lb n="398"/>ablatusque uiro uultus: concreta cruento 
<lb n="399"/>per nares cerebro sanies fluit, atraque manant 
<lb n="400"/>orbibus elisis et trunca lumina fronte. 
<lb n="401"/>sternitur unanimo Marius succurrere Capro 
<lb n="402"/>conatus metuensque uiro superesse cadenti. 
<lb n="403"/>lucis idem auspicium ac patrium et commune duobus 
<lb n="404"/>paupertas: sacro iuuenes Praeneste creati 
<lb n="405"/>miscuerant studia et iuncta tellure serebant. 
<lb n="406"/>uelle ac nolle ambobus idem sociataque toto 
<lb n="407"/>mens aeuo ac paruis diues concordia rebus. 
<lb n="408"/>occubuere simul, uotisque ex omnibus unum 
<lb n="409"/>id Fortuna dedit, iunctam inter proelia mortem. 
<lb n="410"/>arma fuere decus uictori bina Symaetho. </p>
<lb n="411"/><p>Sed longum tanto laetari munere casus 
<lb n="412"/>haud licitum Poenis. aderat terrore minaci 
<lb n="413"/>Scipio conuersae miseratus terga cohortis 
<lb n="414"/>et cuncti fons Varro mali flauusque comarum 
<lb n="415"/>Curio et a primo descendens consule Brutus. 
<lb n="416"/>atque his fulta uiris acies repararet ademptum 
<lb n="417"/>mole noua campum, subito ni turbine Poenus 
<lb n="418"/>agmina frenasset iam procurrentia ductor. 
<lb n="419"/>isque ut Varronem procul inter proelia uidit 
<lb n="420"/>et iuxta sagulo circumuolitare rubenti 
<lb n="421"/>lictorem, <q>Nosco pompam atque insignia nosco. 
<lb n="422"/>Flaminius modo talis</q> ait. tum feruidus acrem 
<lb n="423"/>ingentis clipei tonitru praenuntiat iram. 
<lb n="424"/>heu miser! aequari potuisti funere Paulo, 
<lb n="425"/>si tibi non ira superum tunc esset ademptum 
<lb n="426"/>Hannibalis cecidisse manu. quam saepe querere, 
<lb n="427"/>Varro, deis, quod Sidonium defugeris ensem! 
<lb n="428"/>nam, rapido subitam portans in morte salutem 
<lb n="429"/>procursu &dagger;incepta in sese discrimina uertit 
<lb n="430"/>Scipio. nec Poenum, quamquam est ereptus opimae 
<lb n="431"/>caedis honor, mutasse piget maiore sub hoste 
<lb n="432"/>proelia et erepti Ticina ad flumina patris 
<lb n="433"/>exigere oblato tandem certamine poenas. 
<lb n="434"/>stabant educti diuersis orbis in oris, 
<lb n="435"/>quantos non alias uidit concurrere tellus, 
<lb n="436"/>Marte uiri dextraque pares, sed cetera ductor 
<lb n="437"/>anteibat Latius, melior pietate fideque. </p>
<lb n="438"/><p>Desiluere caua turbati ad proelia nube, 
<lb n="439"/>Mauors Scipiadae metuens, Tritonia Poeno, 
<lb n="440"/>aduentuque deum intrepidis ductoribus ambae 
<lb n="441"/>contremuere acies. ater, qua pectora flectit 
<lb n="442"/>Pallas, Gorgoneo late micat ignis ab ore 
<lb n="443"/>sibilaque horrificis torquet serpentibus aegis. 
<lb n="444"/>fulgent sanguinei, geminum uibrare cometem 
<lb n="445"/>ut credas, oculi, summaque in casside largus 
<lb n="446"/>undantis uoluit flammas ad sidera uertex. 
<lb n="447"/>at Mauors, moto proturbans aera telo 
<lb n="448"/>et clipeo campum inuoluens, Aetnaea Cyclopum 
<lb n="449"/>munere fundentem loricam incendia gestat 
<lb n="450"/>ac pulsat fulua consurgens aethera crista. </p>
<lb n="451"/><p>Ductores pugnae intenti, quantumque uicissim 
<lb n="452"/>audere<add>nt</add>, propius mensi, tamen arma ferentis 
<lb n="453"/>sensere aduenisse deos et laetus uterque 
<lb n="454"/>spectari superis addebant mentibus iras. 
<lb n="455"/>iamque ictu ualido libratam a pectore Poeni <pb/> 
<lb n="456"/>Pallas in oblicum dextra detorserat hastam, 
<lb n="457"/>et Gradiuus, opem diuae portare ferocis 
<lb n="458"/>exemplo doctus, porgebat protinus ensem 
<lb n="459"/>Aetnaeum in pugnas iuueni ac maiora iubebat. 
<lb n="460"/>tum Virgo ignescens penitus uiolenta repente 
<lb n="461"/>suffudit flammis ora atque obliqua retorquens 
<lb n="462"/>lumina turbato superauit Gorgona uultu. 
<lb n="463"/>erexere omnes immania membra chelydri 
<lb n="464"/>aegide commota, primique furoris ad ictus 
<lb n="465"/>rettulit ipse pedem sensim a certamine Mauors. 
<lb n="466"/>hic dea conuulsam rapido conamine partem 
<lb n="467"/>uicini montis scopulisque horrentia saxa 
<lb n="468"/>in Martem furibunda iacit, longeque relatos 
<lb n="469"/>expauit sonitus tremefacto litore Sason. </p>
<lb n="470"/><p>At non haec superum fallebant proelia regem. 
<lb n="471"/>demittit propere succinctam nubibus Irim 
<lb n="472"/>quae nimios frenet motus, ac talia fatur: 
<lb n="473"/><q>I, dea, et Oenotris uelox adlabere terris 
<lb n="474"/>germanoque truces, dic, Pallas mitiget iras 
<lb n="475"/>nec speret fixas Parcarum uertere leges. 
<lb n="476"/>dic etiam: <q>Ni desistis (nam uirus et aestus 
<lb n="477"/>flammiferae noui mentis) nec colligis iram, 
<lb n="478"/>aegide praecellant quantum horrida fulmina nosces.</q></q></p>
<lb n="479"/><p>Quae postquam accepit dubitans Tritonia uirgo 
<lb n="480"/>nec sat certa diu, patriis an cederet armis, 
<lb n="481"/><q>Absistemus</q> ait <q>campo. sed Pallade pulsa 
<lb n="482"/>num fata auertet? caeloque arcebit ab alto 
<lb n="483"/>cernere Gargani feruentia caedibus arua?</q> 
<lb n="484"/>haec effata caua Poenum in certamina nube 
<lb n="485"/>sublatum diuersa tulit terrasque reliquit. </p>
<lb n="486"/><p>At Gradiuus atrox remeantis in aethera diuae 
<lb n="487"/>abscessu reuocat mentes fusosque per aequor 
<lb n="488"/>ipse manu magna nebulam circumdatus acri 
<lb n="489"/>restituit pugnae. conuertunt signa nouamque 
<lb n="490"/>instaurant Itali uersa formidine caedem. 
<lb n="491"/>cum uentis positus custos, cui flamina carcer 
<lb n="492"/>imperio compressa tenet caelumque ruentes 
<lb n="493"/>Eurique et Boreae parent Corique Notique, 
<lb n="494"/>Iunonis precibus promissa haud parua ferentis 
<lb n="495"/>regnantem Ae<add>t</add>olis Vulturnum in proelia campis 
<lb n="496"/>effrenat. placet hic irae exitiabilis ultor. 
<lb n="497"/>qui, se postquam Aetnae mersit candente barathro 
<lb n="498"/>concepitque ignes et flammea protulit ora, 
<lb n="499"/>euolat horrendo stridore ac Daunia regna 
<lb n="500"/>perflat agens caecam glomerato puluere nubem. 
<lb n="501"/>eripuere oculos aurae uocemque manusque. 
<lb n="502"/>uertice harenoso candentis, flebile dictu, 
<lb n="503"/>torquet in ora globos Italum et bellare maniplis 
<lb n="504"/>iussa laetatur rabie. tum mole ruinae 
<lb n="505"/>sternuntur tellure <add>et</add> miles et arma tubaeque, 
<lb n="506"/>atque omnis retro flatu occursante refertur 
<lb n="507"/>lancea et in tergum Rutulis cadit inritus ictus. 
<lb n="508"/>atque idem flatus Poenorum tela secundant, 
<lb n="509"/>et uelut ammento contorta hastilia turbo 
<lb n="510"/>adiuuat ac Tyrias impellit stridulus hastas. 
<lb n="511"/>tum denso fauces praeclusus puluere miles 
<lb n="512"/>ignauam mortem compresso maeret hiatu. 
<lb n="513"/>ipse caput flauum caligine conditus atra 
<lb n="514"/>Vulturnus multaque comam perfusus harena 
<lb n="515"/>nunc uersos agit a tergo stridentibus alis, 
<lb n="516"/>nunc mediam in frontem ueniens clamante procella 
<lb n="517"/>obuius arma quatit patuloque insibilat ore. 
<lb n="518"/>interdum intentos pugnae et iam iamque ferentis 
<lb n="519"/>hostili iugulo ferrum conamine et ictu <pb/> 
<lb n="520"/>auertit dextramque ipso de uulnere uellit. 
<lb n="521"/>nec satis Ausonias passim foedare cohortes: 
<lb n="522"/>in Martem uomit immixtas mugitibus auras 
<lb n="523"/>bisque dei summas uibrauit turbine cristas. </p>
<lb n="524"/><p>Quae dum Romuleis exercet proelia turmis 
<lb n="525"/>Aeolius furor et Martem succendit in iras, 
<lb n="526"/>adfatur Virgo, socia Iunone, parentem: 
<lb n="527"/><q>Quantos Gradiuus fluctus in Punica castra, 
<lb n="528"/>respice, agit quantisque furens se caedibus implet! 
<lb n="529"/>nunc, quaeso, terris descendere non placet Irim? 
<lb n="530"/>quamquam ego non Teucros (nostro cum pignore regnet 
<lb n="531"/>Roma, et Palladio sedes hac urbe locarim) 
<lb n="532"/>non Teucros delere aderam, sed lumen alumnae 
<lb n="533"/>Hannibalem Libyae pelli florentibus annis 
<lb n="534"/>uita atque extingui primordia tanta negabam.</q> </p>
<lb n="535"/><p>Excipit hic Iuno longique laboris ab ira 
<lb n="536"/><q>Immo,</q> ait <q>ut noscant gentes, immania quantum 
<lb n="537"/>regna Iouis ualeant cunctisque potentia quantum 
<lb n="538"/>antistet, coniunx, superis tua, disice telo 
<lb n="539"/>flagranti (nil oramus) Carthaginis arces 
<lb n="540"/>Sidoniamque aciem uasto telluris hiatu 
<lb n="541"/>Tartareis immerge uadis aut obrue ponto.</q> </p>
<lb n="542"/><p>Contra quae miti respondet Iuppiter ore: 
<lb n="543"/><q>Certatis fatis et spes extenditis aegras. 
<lb n="544"/>ille, o nata, libens cui tela inimica ferebas, 
<lb n="545"/>contundet Tyrios iuuenis ac nomina gentis 
<lb n="546"/>induet et Libycam feret in Capitolia laurum. 
<lb n="547"/>at, cui tu, coniunx, cui das animosque decusque, 
<lb n="548"/>(fata cano) auertet populis Laurentibus arma. 
<lb n="549"/>nec longe cladis metae. uenit hora diesque, 
<lb n="550"/>qua nullas umquam transisse optauerit Alpes.</q> 
<lb n="551"/>sic ait atque Irim propere demittit Olympo 
<lb n="552"/>quae reuocet Martem iubeatque abscedere pugna. 
<lb n="553"/>nec uetitis luctatus abit Gradiuus in altas 
<lb n="554"/>cum fremitu nubes, quamquam lituique tubaeque 
<lb n="555"/>uulneraque et sanguis et clamor et arma iuuarent. </p>
<lb n="556"/><p>Vt patuit liber superum certamine tandem 
<lb n="557"/>laxatusque deo campus, ruit aequore ab imo 
<lb n="558"/>Poenus quo sensim caelestia fugerat arma, 
<lb n="559"/>magna uoce trahens equitemque uirosque feraeque 
<lb n="560"/>turrigerae molem tormentorumque labores. 
<lb n="561"/>atque ubi turbantem leuioris ense cateruas 
<lb n="562"/>agnouit iuuenem, scintillauitque cruentis 
<lb n="563"/>ira genis, <q>Quaenam Furiae quisue egit in hostem, 
<lb n="564"/>en, Minuci, deus, ut rursus te credere nobis 
<lb n="565"/>auderes?</q> inquit <q>genitor tibi natus ab armis 
<lb n="566"/>ille meis ubi nunc Fabius? semel, improbe, nostras 
<lb n="567"/>sit satis euasisse manus.</q> atque inde superbis 
<lb n="568"/>hasta comes dictis murali turbine pectus 
<lb n="569"/>transforat et uoces uenturas occupat ictu. </p>
<lb n="570"/><p>Nec ferro saeuire sat est. appellitur atra 
<lb n="571"/>mole fera, et monstris componitur Itala pubes. 
<lb n="572"/>nam praeuectus equo moderantem cuspide Lucas 
<lb n="573"/>Maurum in bella boues stimulis maioribus ire 
<lb n="574"/>ac raptare iubet Libycarum armenta ferarum. 
<lb n="575"/>immane stridens agitur crebroque coacta 
<lb n="576"/>uulnere bellatrix properos fert belua gressus. 
<lb n="577"/>liuenti dorso turris flammaque uirisque 
<lb n="578"/>et iaculis armata sedet. procul aspera grando 
<lb n="579"/>saxorum super arma ruit, passimque uolanti 
<lb n="580"/>celsus telorum fundit Libys aggere nimbum. 
<lb n="581"/>stat niueis longum stipata per agmina uallum 
<lb n="582"/>dentibus, atque ebori praefixa comminus hasta <pb/> 
<lb n="583"/>fulget ab incuruo derecta cacumine cuspis. 
<lb n="584"/>hic, inter trepidos rerum, per membra, per arma 
<lb n="585"/>exigit Vfentis sceleratum belua dentem 
<lb n="586"/>clamantemque ferens calcata per agmina portat. 
<lb n="587"/>nec leuius Tadio letum: qua tegmine thorax 
<lb n="588"/>multiplicis lini claudit latus, improba sensim 
<lb n="589"/>corpore non laeso penetrarunt spicula dentis 
<lb n="590"/>et sublime uirum clipeo resonante tulerunt. 
<lb n="591"/>haud excussa noui uirtus terrore pericli: 
<lb n="592"/>utitur ad laudem casu geminumque citato 
<lb n="593"/>uicinus fronti lumen transuerberat ense. 
<lb n="594"/>extimulata graui sese fera tollit ad auras 
<lb n="595"/>uulnere et erectis excussam cruribus alte 
<lb n="596"/>pone iacit uoluens reflexo pondere turrim. 
<lb n="597"/>arma uirique simul spoliataque belua uisu 
<lb n="598"/>sternuntur subita, miserandum, mixta ruina. </p>
<lb n="599"/><p>Spargi flagrantis contra bellantia monstra 
<lb n="600"/>Dardanius taedas ductor iubet et facis atrae, 
<lb n="601"/>quos fera circumfert, compleri sulphure muros. 
<lb n="602"/>nec iusso mora. collectis fumantia lucent 
<lb n="603"/>terga elephantorum flammis, raptusque sonoro 
<lb n="604"/>ignis edax uento per propugnacula fertur. 
<lb n="605"/>non aliter, Pindo Rhodopeue incendia pastor 
<lb n="606"/>cum iacit, et siluis spatiatur feruida pestis, 
<lb n="607"/>frondosi ignescunt scopuli, subitoque per alta 
<lb n="608"/>conlucet iuga dissultans Vulcanius ardor. 
<lb n="609"/>it fera candenti torrente bitumine corpus 
<lb n="610"/>amens et laxo diducit limite turmas. 
<lb n="611"/>nec cuiquam uirtus propiora capessere bella: 
<lb n="612"/>longinquis audent iaculis et harundinis ictu. 
<lb n="613"/>uritur impatiens et magni corporis aestu 
<lb n="614"/>huc atque huc iactas accendit belua flammas, 
<lb n="615"/>donec uicini tandem se fluminis undis 
<lb n="616"/>praecipitem dedit et tenui decepta liquore 
<lb n="617"/>stagnantis per plana uadi tulit incita longis 
<lb n="618"/>extantem ripis flammam. tum denique sese 
<lb n="619"/>gurgitis immersit molem capiente profundo. </p>
<lb n="620"/><p>At qua pugna datur, necdum Maurusia pestis 
<lb n="621"/>igne calet, circumfusi Rhoeteia pubes 
<lb n="622"/>nunc iaculis, nunc et saxis, nunc alite plumbo 
<lb n="623"/>eminus incessunt, ut qui castella per altos 
<lb n="624"/>oppugnat munita locos atque adsidet arces. 
<lb n="625"/>ausus digna uiro, fortuna digna secunda, 
<lb n="626"/>extulerat dextram <add>at</add>que aduersum comminus ensem 
<lb n="627"/>Mincius infelix ausi, sed stridula anhelum 
<lb n="628"/>feruorem effundens monstri manus abstulit acri 
<lb n="629"/>implicitum nexu diroque ligamine torsit 
<lb n="630"/>et superas alte miserum iaculata per auras 
<lb n="631"/>telluri elisis adflixit, flebile, membris. </p>
<lb n="632"/><p>Has inter clades uiso Varrone sub armis 
<lb n="633"/>increpitans Paulus <q>Quin imus comminus</q> inquit 
<lb n="634"/><q>ductori Tyrio, quem uinctum colla catenis 
<lb n="635"/>staturum ante tuos currus promisimus urbi? 
<lb n="636"/>heu patria, heu plebes scelerata et praua fauoris! 
<lb n="637"/>haud umquam expedies tam dura sorte malorum, 
<lb n="638"/>quem tibi non nasci fuerit per uota petendum, 
<lb n="639"/>Varronem Hannibalemne, magis.</q> dum talia Paulus, 
<lb n="640"/>urget praecipitis Libys atque in terga ruentum 
<lb n="641"/>ante oculos cunctas ductoris concitat hastas. 
<lb n="642"/>pulsatur galea et quatiuntur consulis arma. 
<lb n="643"/>acrius hoc Paulus medios ruit asper in hostis. </p>
<lb n="644"/><p>Tum uero excussus mentem, in certamina Paulo 
<lb n="645"/>auia diducto, conuertit Varro manuque 
<lb n="646"/>cornipedem inflectens <q>Das,</q> inquit <q>patria, poenas, <pb/> 
<lb n="647"/>quae Fabio incolumi Varronem ad bella uocasti. 
<lb n="648"/>quaenam autem mentis uel quae discordia fati 
<lb n="649"/>Parcarumque latens fraus est? abrumpere cuncta 
<lb n="650"/>iamdudum cum luce libet. sed comprimit ensem 
<lb n="651"/>nescio qui deus. at <add>q</add>uae me ad grauiora reseruat! 
<lb n="652"/>uiuamne? et fractos sparsosque cruore meorum <pb/> 
<lb n="653"/>hos referam populo fasces atque ora per urbes 
<lb n="654"/>iratas spectanda dabo et, quo saeuius ipse 
<lb n="655"/>Hannibal haud poscat, fugiam et te, Roma, uidebo?</q> 
<lb n="656"/>plura indignantem telis propioribus hostes 
<lb n="657"/>egere, et sonipes rapuit laxatus habenas. <pb/> 
</p></div1>

<div1 type="book" n="10">
<p> 
<lb n="1"/>Paulus, ut aduersam uidet increbrescere pugnam, 
<lb n="2"/>ceu fera, quae telis circumcingentibus ultro 
<lb n="3"/>adsilit in ferrum et per uulnera colligit hostem, 
<lb n="4"/>in medios fert arma globos seseque periclis 
<lb n="5"/>ingerit atque omni letum molitur ab ense. 
<lb n="6"/>increpat horrendum: <q>Perstate et fortiter, oro, 
<lb n="7"/>pectoribus ferrum accipite ac sine uulnere terga 
<lb n="8"/>ad manis deferte, uiri. nisi gloria mortis, 
<lb n="9"/>nil superest. idem sedes adeuntibus imas 
<lb n="10"/>hic uobis dux Paulus erit.</q> uelocius inde 
<lb n="11"/>Haemonio Borea pennaque citatior ibat 
<lb n="12"/>quae redit in pugnas fugientis harundine Parthi, 
<lb n="13"/>atque ubi certamen primi ciet immemor aeui 
<lb n="14"/>plenus Gradiuo mentem Cato, fertur in hostis 
<lb n="15"/>ac iuuenem, quem Vasco leuis, quem spicula densus 
<lb n="16"/>Cantaber urgebat, letalibus eripit armis. 
<lb n="17"/>abscessere retro pauidique in terga relatos 
<lb n="18"/>abduxere gradus: ut, laetus ualle remota 
<lb n="19"/>cum capream uenator agit fessamque propinquo 
<lb n="20"/>insequitur cursu et sperat iam tangere dextra, 
<lb n="21"/>si ferus aduerso subitum se protulit antro 
<lb n="22"/>et stetit ante oculos frendens leo: deserit una 
<lb n="23"/>et color et sanguis et tela minora periclo, 
<lb n="24"/>nec iam speratae cura est in pectore praedae. 
<lb n="25"/>nunc in restantis mucronem comminus urget, 
<lb n="26"/>nunc trepidos ac terga mala formidine uersos 
<lb n="27"/>adsequitur telis. furere ac decorare labores 
<lb n="28"/>et saeuire iuuat. cadit ingens nominis expers 
<lb n="29"/>uni turba uiro, atque, alter si detur in armis 
<lb n="30"/>Paulus Dardaniis, amittant nomina Cannae. </p>
<lb n="31"/><p>Tandem inclinato cornu sine more ruebat 
<lb n="32"/>prima acies, non parca fugae. Labienus et Ocres 
<lb n="33"/>sternuntur leto atque Opiter quos Setia colle 
<lb n="34"/>uitifero, celsis Labienum Cingula saxa 
<lb n="35"/>miserunt muris. iunxit fera tempora leti 
<lb n="36"/>Sidonius non consimili discrimine miles: 
<lb n="37"/>nam Labienus obit penetrante per ilia corno, 
<lb n="38"/>fratres, hic umero, cecidere, hic poplite, caesis. 
<lb n="39"/>oppetis et Tyrio super inguina fixe ueruto 
<lb n="40"/>Maecenas, cui Maeonia uenerabile terra 
<lb n="41"/>et sceptris olim celebratum nomen Etruscis. 
<lb n="42"/>per medios agitur, proiecto lucis amore 
<lb n="43"/>Hannibalem lustrans, Paulus. sors una uidetur 
<lb n="44"/>aspera, si occumbat ductore superstite Poeno. </p>
<lb n="45"/><p>Quam metuens molem (neque enim certamine sumpto 
<lb n="46"/>tempestas tanta et rabies impune fuisset) 
<lb n="47"/>in faciem pauidi Iuno conuersa Metelli 
<lb n="48"/><q>Quid uanos,</q> inquit <q>Latio spes unica consul, 
<lb n="49"/>incassumque moues fato renuente furores? 
<lb n="50"/>si superest Paulus, restant Aeneia regna; 
<lb n="51"/>sin secus, Ausoniam tecum trahis. ire tumentem <pb/> 
<lb n="52"/>tu contra iuuenem et caput hoc abscidere rebus 
<lb n="53"/>turbatis, o Paule, paras? nunc Hannibal ipsi 
<lb n="54"/>(tam laetus bello est) ausit certare Tonanti. 
<lb n="55"/>et iam conuersis (uidi nam flectere) habenis 
<lb n="56"/>euasit Varro ac sese ad meliora reseruat. 
<lb n="57"/>sit spatium fatis, et, dum datur, eripe leto 
<lb n="58"/>hanc nostris maiorem animam: mox bella capesses.</q> </p>
<lb n="59"/><p>Ad quae suspirans ductor: <q>Mortemne sub armis 
<lb n="60"/>cur poscam, causa ista parum est, quod talia nostrae 
<lb n="61"/>pertulerunt aures suadentem monstra Metellum? 
<lb n="62"/>i, demens, i, carpe fugam. non hostica tela 
<lb n="63"/>excipias tergo, superos precor. integer, oro, 
<lb n="64"/>intactusque abeas atque intres moenia Romae 
<lb n="65"/>cum Varrone simul. talin', pauidissime, dignum 
<lb n="66"/>me uita pulchraque indignum morte putasti? 
<lb n="67"/>quippe sinit Poenus, qui nunc contraria bella 
<lb n="68"/>ipsi ferre Ioui ualeat. pro degener altae 
<lb n="69"/>uirtutis patrum! quando certamen inire, 
<lb n="70"/>cuiue uirum mallem memet componere, quam qui 
<lb n="71"/>et uictus dabit et uictor per saecula nomen?</q> </p>
<lb n="72"/><p>Talibus increpitat mediosque aufertur in hostis 
<lb n="73"/>ac retro cursum tendentem ad crebra suorum 
<lb n="74"/>agmina et in densis furantem membra maniplis 
<lb n="75"/>per conferta uirum et stipata umbonibus arma 
<lb n="76"/>consequitur melior planta atque obtruncat Acherram, 
<lb n="77"/>ut canis occultos agitat cum Belgicus apros 
<lb n="78"/>erroresque ferae sollers per deuia mersa 
<lb n="79"/>nare legit tacitoque premens uestigia rostro 
<lb n="80"/>lustrat inaccessos uenantum indagine saltus 
<lb n="81"/>nec sistit, nisi conceptum sectatus odorem 
<lb n="82"/>deprendit spissis arcana cubilia dumis. </p>
<lb n="83"/><p>At coniunx Iouis, ut Paulum depellere dictis 
<lb n="84"/>nequiquam fuit et consul non desinit irae, 
<lb n="85"/>in faciem Mauri rursus mutata Gelestae 
<lb n="86"/>auocat ignarum saeuo a certamine Poenum: 
<lb n="87"/><q>Huc tela, huc</q> inquit <q>dextram implorantibus adfer, 
<lb n="88"/>o decus aeternum Carthaginis. horrida iuxta 
<lb n="89"/>stagnantis consul molitur proelia ripas, 
<lb n="90"/>et laus haud alio maior datur hoste perempto.</q> 
<lb n="91"/>haec ait et iuuenem diuersa ad proelia raptat. </p>
<lb n="92"/><p>Flumineo Libycam turbabat in aggere pubem&mdash; 
<lb n="93"/>Cristae nomen erat. bis terni iuncta ferebant 
<lb n="94"/>arma senem circa nati; pauperque penatum 
<lb n="95"/>(sed domus haud obscura Tuder, notusque per Vmbros 
<lb n="96"/>bellator populos) factis et caede docebat 
<lb n="97"/>natorum armigeram pugnas tractare cohortem. 
<lb n="98"/>unanima inde phalanx, crudo ducente magistro, 
<lb n="99"/>postquam hominum satiata nec<add>e</add> est, prostrauerat ictu 
<lb n="100"/>innumero cum turre feram facibusque secutis <pb/> 
<lb n="101"/>ardentem monstri spectabat laeta ruinam, 
<lb n="102"/>cum subitus galeae fulgor conoque coruscae 
<lb n="103"/>maiore intremuere iubae. nec tarda senectus 
<lb n="104"/>(agnouit nam luce uirum): rapit agmine natos 
<lb n="105"/>saeua parens ultro in certamina et addere passim 
<lb n="106"/>tela iubet nec manantis ex ore feroci 
<lb n="107"/>aut quae flagrarent galea exhorrescere flammas. 
<lb n="108"/>armiger haud aliter magni Iouis, anxia nido 
<lb n="109"/>cum dignos nutrit gestanda ad fulmina fetus, 
<lb n="110"/>obuersam spectans ora ad Phaet<add>h</add>ontia prolem, 
<lb n="111"/>explorat dubios Phoebea lampade natos. 
<lb n="112"/>iamque suis daret ut pugnae documenta uocantis 
<lb n="112a"/> <gap/> <lb n="113"/>et medias hasta uelox praeteruolat auras. 
<lb n="114"/>haesit multiplici non alte cuspis in auro 
<lb n="115"/>ac senium inualido dependens prodidit ictu. 
<lb n="116"/>cui Poenus: <q>Quinam ad cassos furor impulit ictus 
<lb n="117"/>exanguem senio dextram? uix prima momordit 
<lb n="118"/>tegmina Callaici cornus tremebunda metalli. 
<lb n="119"/>en, reddo tua tela tibi: memorabilis ista 
<lb n="120"/>a nobis melius discet bellare iuuentus.</q> 
<lb n="121"/>sic propria miseri transfigit pectora corno. </p>
<lb n="122"/><p>At contra, horrendum, bis terna spicula dextra 
<lb n="123"/>torta uolant, paribusque ruunt conatibus hastae: 
<lb n="124"/>haud secus ac Libyca fetam tellure leaenam 
<lb n="125"/>uenator premit obsesso cum Maurus in antro, 
<lb n="126"/>inuadunt rabidi iam dudum et inania temptant 
<lb n="127"/>nondum sat firmo catuli certamina dente. 
<lb n="128"/>consumit clipeo tela et collectus in arma 
<lb n="129"/>sustinet urgentis crepitantibus ictibus hastas 
<lb n="130"/>Sidonius ductor, nec iam per uulnera credit 
<lb n="131"/>aut per tot caedes actum satis, iraque anhelat, 
<lb n="132"/>ni leto det cuncta uirum iungatque parenti 
<lb n="133"/>corpora et excidat miseros cum stirpe penatis. </p>
<lb n="134"/><p>Tunc Abarim adfatur (namque una hic armiger ira 
<lb n="135"/>flammabat Martem atque omnis comes ibat in actus): 
<lb n="136"/><q>Suppedita mihi tela. uadis liuentis Auerni 
<lb n="137"/>demitti globus ille cupit, qui nostra lacessit 
<lb n="138"/>tegmina: iam stultae fructus pietatis habebit.</q> 
<lb n="139"/>haec fatus iaculo Lucam, qui maximus aeui, 
<lb n="140"/>transadigit: pressa iuuenis cum cuspide labens 
<lb n="141"/>arma super fratrum resupino concidit ore. 
<lb n="142"/>mortiferum inde manu properantem uellere ferrum 
<lb n="143"/>pilo Volsonem (namque hoc de strage iacentum 
<lb n="144"/>fors dabat) adfixa sternit per tegmina nare. 
<lb n="145"/>tum Vesulum calido lapsantem in sanguine fratrum 
<lb n="146"/>ense metit rapido plenamque (heu barbara uirtus!) 
<lb n="147"/>abscisi galeam capitis, ceu missile telum, 
<lb n="148"/>conuersis in terga iacit. Telesinus, ad ossa 
<lb n="149"/>inliso saxo, qua spina interstruit artus, 
<lb n="150"/>occumbit, fratrisque uidet labentia membra 
<lb n="151"/>Quercentis, quem funda procul per inane uoluta 
<lb n="152"/>sopierat, dum supremam Telesinus in auras 
<lb n="153"/>exhalat lucem et dubitantia lumina condit. 
<lb n="154"/>at fessus maerore simul cursuque metuque 
<lb n="155"/>et tamen haud irae uacuus non certa per aequor 
<lb n="156"/>interdum insistens Perusinus membra ferebat. 
<lb n="157"/>hunc sude, quam raptam Libyci per terga iacentis 
<lb n="158"/>armiger obtulerat monstri, super inguina fixam, 
<lb n="159"/>obtruncat quercuque premit uiolentus obusta. 
<lb n="160"/>temptarat precibus saeuum lenire furorem, 
<lb n="161"/>sed Stygius primos impleuit feruor hiatus, 
<lb n="162"/>et pulmone tenus demisit anhelitus ignem. 
<lb n="163"/>tandem cum toto cecidit grege, nomen in Vmbro <pb/> 
<lb n="164"/>clarum, Crista, diu populo: ceu fulmine celsa 
<lb n="165"/>aesculus aut proauis ab origine cognita quercus 
<lb n="166"/>cum fumat percussa Ioui, sacrosque per aeuum 
<lb n="167"/>aetherio ramos populantur sulphure flammae, 
<lb n="168"/>donec uicta deo late procumbit et omnem 
<lb n="169"/>conlabens operit spatioso stipite prolem. </p>
<lb n="170"/><p>Atque ea dum iuxta Tyrius stagna Aufida ductor 
<lb n="171"/>molitur, Paulus, numerosa caede futuram 
<lb n="172"/>ultus iam mortem, ceu uictor bella gerebat. 
<lb n="173"/>inter mille uiros iacet ingens P<add>h</add>orcys ab antris 
<lb n="174"/>Herculeae Calpes, caelatus Gorgone parmam, 
<lb n="175"/>unde genus &dagger;tristique deae manabat origo. 
<lb n="176"/>hunc obiectantem sese atque antiqua tumentem 
<lb n="177"/>nomina saxificae monstrosa e stirpe Medusae, 
<lb n="178"/>dum laeuum petit incumbens uiolentius inguen, 
<lb n="179"/>detrahit excelsi correptum uertice coni, 
<lb n="180"/>adflictumque premens, tergo qua balteus imo 
<lb n="181"/>sinuatur coxa<add>e</add>que sedet munimen utrique, 
<lb n="182"/>coniecto fodit ense super: uomit ille calentem 
<lb n="183"/>sanguinis effundens per hiantia uiscera riuum 
<lb n="184"/>et subit Aetolos Atlanticus accola campos. </p>
<lb n="185"/><p>Has inter strages rapido terrore coorti 
<lb n="186"/>inuadunt terga atque auerso turbine miscent 
<lb n="187"/>bella inopina uiri, Tyrius quos fallere doctos 
<lb n="188"/>hanc ipsam pugnae rector formarat ad artem, 
<lb n="189"/>succinctique dolis, fugerent ceu Punica castra, 
<lb n="190"/>dediderant dextras. tum totis mentibus actam 
<lb n="191"/>in caedes aciem pone atque in terga ruentes 
<lb n="192"/>praecipitant. non hasta uiro, non deficit ensis: 
<lb n="193"/>e strage est ferrum atque euulsa cadauere tela. 
<lb n="194"/>raptum Galba procul (neque enim uirtutis amorem 
<lb n="195"/>aduersa exemisse ualent) ut uidit ab hoste 
<lb n="196"/>auferri signum, conixus corpore toto 
<lb n="197"/>uictorem adsequitur letalique occupat ictu. 
<lb n="198"/>ac dum comprensam caeso de corpore praedam 
<lb n="199"/>auellit, tardeque manus moribunda remittit, 
<lb n="200"/>transfixus gladio propere accurrentis Amorgi 
<lb n="201"/>occidit, immoriens magnis non prosperus ausis. </p>
<lb n="202"/><p>Haec inter, ueluti nondum satiasset Enyo 
<lb n="203"/>iras saeua truces, sublatum puluere campum 
<lb n="204"/>Vulturnus rotat et candentis torquet harenas. 
<lb n="205"/>iamque reluctantis stridens immane procella 
<lb n="206"/>per longum tulit ad campi suprema cauisque 
<lb n="207"/>adflictos ripis tumidum demersit in amnem. 
<lb n="208"/>hic tibi finis erat, metas hic Aufidus aeui 
<lb n="209"/>seruabat tacito, non felix Curio, leto. 
<lb n="210"/>namque, furens animi dum consternata moratur 
<lb n="211"/>agmina et oppositu membrorum sistere certat, 
<lb n="212"/>in praeceps magna propulsus mole ruentum 
<lb n="213"/>turbatis hauritur aquis fundoque uolutus 
<lb n="214"/>Hadriaca iacuit sine nomine mortis harena. </p>
<lb n="215"/><p>Ingens ferre mala et Fortunae subdere colla 
<lb n="216"/>nescius, aduersa fronte incurrebat in arma 
<lb n="217"/>uincentum consul: pereundi Martius ardor 
<lb n="218"/>atque animos iam sola dabat fiducia mortis, 
<lb n="219"/>cum Viriathus agens telis, regnator Hiberae 
<lb n="220"/>magnanimus terrae, iuxta atque ante ora furentis 
<lb n="221"/>obtruncat Pauli fessum certaminis hostem. 
<lb n="222"/>heu dolor, heu lacrimae! Seruilius, optima belli, 
<lb n="223"/>post Paulum belli pars optima, corruit ictu 
<lb n="224"/>barbarico magnamque cadens leto addidit uno 
<lb n="225"/>inuidiam Cannis. tristem non pertulit iram 
<lb n="226"/>consul et, insani quamquam contraria uenti 
<lb n="227"/>exarmat uis atque obtendit puluere lucem, 
<lb n="228"/>squalentem rumpens ingestae toruus harenae <pb/> 
<lb n="229"/>ingreditur nimbum ac <add>V</add>iriat<add>h</add>um moris Hiberi 
<lb n="230"/>carmina pulsata fundentem barbara caetra 
<lb n="231"/>inuadit laeuaeque fodit uitalia mammae. 
<lb n="232"/>hic fuit extremus caedum labor. addere bello 
<lb n="233"/>haud ultra licuit dextram, nec tanta relictum est 
<lb n="234"/>uti, Roma, tibi posthac ad proelia Paulo. 
<lb n="235"/>saxu<add>m</add> ingens, uasto libratum pondere, caeca 
<lb n="236"/>uenit in ora manu et perfractae cassidis aera 
<lb n="237"/>ossibus infodiens compleuit sanguine uultus. 
<lb n="238"/>inde pedem referens, labentia membra propinquo 
<lb n="239"/>imposuit scopulo atque, undanti uulnere anhelans, 
<lb n="240"/>sedit terribilis clipeum super ore cruento: 
<lb n="241"/>immanis ceu, depulsis leuioribus hastis, 
<lb n="242"/>accepit leo cum tandem per pectora ferrum, 
<lb n="243"/>stat teli patiens media tremebundus harena 
<lb n="244"/>ac, manante iubis rictuque et naribus unda 
<lb n="245"/>sanguinis, interdum languentia murmura torquens, 
<lb n="246"/>effundit patulo spumantem ex ore cruorem. 
<lb n="247"/>tum uero incumbunt Libyes, super ipse citato 
<lb n="248"/>ductor equo, qua flatus agit, qua peruius ensis, 
<lb n="249"/>qua sonipes, qua belligero fera belua dente. 
<lb n="250"/>obrutus hic telis ferri per corpora Piso 
<lb n="251"/>rectorem ut uidit Libyae, conixus in hastam 
<lb n="252"/>ilia cornipedis subrecta cuspide transit 
<lb n="253"/>conlapsoque super nequiquam incumbere coeptat, 
<lb n="254"/>cum Poenus, propere collecto corpore, quamquam 
<lb n="255"/>cernuus inflexo sonipes effuderat armo: 
<lb n="256"/><q>Vmbraene Ausoniae rediuiua bella retractant 
<lb n="257"/>post obitum dextra nec in ipsa morte quiescunt?</q> 
<lb n="258"/>sic ait atque aegrum coeptanti attollere corpus 
<lb n="259"/>arduus insurgens totum permiscuit ensem. </p>
<lb n="260"/><p>Ecce, Cydonea uiolatus harundine plantam, 
<lb n="261"/>Lentulus effusis campum linquebat habenis, 
<lb n="262"/>cum uidet in scopulo rorantem saxa cruore 
<lb n="263"/>toruoque obtutu labentem in Tartara Paulum. 
<lb n="264"/>mens abiit, puduitque fugae. tum uisa cremari 
<lb n="265"/>Roma uiro, tunc ad portas iam stare cruentus 
<lb n="266"/>Hannibal; Aetoli tum primum ante ora fuere 
<lb n="267"/>sorbentes Latium campi. <q>Quid deinde relictum 
<lb n="268"/>crastina cur Tyrios lux non deducat ad urbem, 
<lb n="269"/>deseris in tantis puppim si, Paule, procellis? 
<lb n="270"/>testor caelicolas,</q> inquit <q>ni damna gubernas 
<lb n="271"/>crudelis belli uiuisque in turbine tanto 
<lb n="272"/>inuitus, plus, Paule, (dolor uerba aspera dictat) 
<lb n="273"/>plus Varrone noces. cape, quaeso, hunc, unica rerum 
<lb n="274"/>fessarum spe<add>s</add>, cornipedem. languentia membra 
<lb n="275"/>ipse leuabo umeris et dorso tuta locabo.</q> </p>
<lb n="276"/><p>Haec inter, lacero manantem ex ore cruorem 
<lb n="277"/>eiectans, consul: <q>Macte o uirtute paterna! 
<lb n="278"/>nec uero spes angustae, cum talia restent 
<lb n="279"/>pectora Romuleo regno. calcaribus aufer, 
<lb n="280"/>qua uulnus permittit, ecum atque hinc ocius urbis 
<lb n="281"/>claudantur portae (ruet haec ad moenia pestis) 
<lb n="282"/>dic, oro: rerum Fabio tradantur habenae. 
<lb n="283"/>nostris pugnauit monitis furor. amplius acta 
<lb n="284"/>quid superest uita, nisi caecae ostendere plebi 
<lb n="285"/>Paulum scire mori? feror an consumptus in urbem 
<lb n="286"/>uulneribus? quantine emptum uelit Hannibal, ut nos 
<lb n="287"/>uertentis terga aspiciat? nec talia Paulo 
<lb n="288"/>pectora, nec manis tam parua intramus imago. 
<lb n="289"/>ille ego&mdash;sed uano quid enim te demoror aeger, 
<lb n="290"/>Lentule, conquestu? perge atque hinc cuspide fessum 
<lb n="291"/>erige quadrupedem propere.</q> tum Lentulus urbem <pb/> 
<lb n="292"/>magna ferens mandata petit. nec Paulus inultum 
<lb n="293"/>quod superest de luce sinit: ceu uulnere tigris 
<lb n="294"/>letifero cedens tandem proiectaque corpus 
<lb n="295"/>luctatur morti et languentem pandit hiatum 
<lb n="296"/>in uanos morsus, nec sufficientibus irae 
<lb n="297"/>ictibus extrema lambit uenabula lingua. 
<lb n="298"/>iamque coruscanti telum propiusque ferenti 
<lb n="299"/>gressum exultantem et securo caedis Iertae 
<lb n="300"/>non expectatum surgens defixerat ensem 
<lb n="301"/>Sidoniumque ducem circumspectabat, in illa 
<lb n="302"/>exoptans animam certantem ponere dextra. 
<lb n="303"/>sed uicere uirum coeuntibus undique telis 
<lb n="304"/>et Nomas et Garamas et Celtae et Maurus et Astur. 
<lb n="305"/>hic finis Paulo. iacet altum pectus et ingens 
<lb n="306"/>dextera, quem, soli si bella agitanda darentur, 
<lb n="307"/>aequares forsan Fabio. mors additur urbi 
<lb n="308"/>pulchra decus misitque uiri inter sidera nomen. </p>
<lb n="309"/><p>Postquam spes Italum mentesque in consule lapsae, 
<lb n="310"/>ceu truncus capitis, saeuis exercitus armis 
<lb n="311"/>sternitur, et uictrix toto fremit Africa campo. 
<lb n="312"/>hic Picentum acies, hic Vmber Martius, illic 
<lb n="313"/>Sicana procumbit pubes, hic Hernica turma. 
<lb n="314"/>passim signa iacent, quae Samnis belliger, et quae 
<lb n="315"/>Sarrastes populi Marsaeque tulere cohortes. 
<lb n="316"/>transfixi clipei galeaeque et inutile ferrum 
<lb n="317"/>fractaque conflictu parmarum tegmina et ore 
<lb n="318"/>cornipedum derepta fero spumantia frena. 
<lb n="319"/>sanguineus tumidas in campos Aufidus undas 
<lb n="320"/>eiectat redditque furens sua corpora ripis. 
<lb n="321"/>sic Lagea ratis, uasto uelut insula ponto 
<lb n="322"/>conspecta, inlisit scopulis ubi nubifer Eurus, 
<lb n="323"/>naufragium spargens operit freta: iamque per undas 
<lb n="324"/>et transtra et mali laceroque aplustria uelo 
<lb n="325"/>ac miseri fluitant reuomentes aequora nautae. </p>
<lb n="326"/><p>At Poenus, per longa diem certamina saeuis 
<lb n="327"/>caedibus emensus, postquam eripuere furori 
<lb n="328"/>insignem tenebrae lucem, tum denique Martem 
<lb n="329"/>dimisit tandemque suis in caede pepercit. 
<lb n="330"/>sed mens inuigilat curis noctisque quietem 
<lb n="331"/>ferre nequit. stimulat dona inter tanta deorum 
<lb n="332"/>optatas nondum portas intrasse Quirini. 
<lb n="333"/>proxima lux placet. hinc strictos ferre ocius enses, 
<lb n="334"/>dum feruet cruor et perfusae caede cohortes, 
<lb n="335"/>destinat ac iam claustra manu, iam moenia flamma 
<lb n="336"/>occupat et iungit Tarpeia incendia Cannis. </p>
<lb n="337"/><p>Quo turbata uiri coniunx Saturnia coepto 
<lb n="338"/>irarumque Iouis Latiique haud inscia fati, 
<lb n="339"/>incautum ardorem atque auidas ad futtile uotum 
<lb n="340"/>spes iuuenis frenare parat. ciet inde quietis 
<lb n="341"/>regnantem tenebris Somnum, quo saepe ministro 
<lb n="342"/>edomita inuiti componit lumina fratris, 
<lb n="343"/>atque huic adridens <q>Non te maioribus</q> inquit 
<lb n="344"/><q>ausis, diue, uoco nec posco ut mollibus alis 
<lb n="345"/>des uictum mihi, Somne, Iouem. non mille premendi 
<lb n="346"/>sunt oculi tibi, nec spernens tua numina custos 
<lb n="347"/>Inachiae multa superandus nocte iuuencae. 
<lb n="348"/>ductori, precor, immittas noua somnia Poeno, 
<lb n="349"/>ne Romam et uetitos cupiat nunc uisere muros, 
<lb n="350"/>quos intrare dabit numquam regnator Olympi.</q> </p>
<lb n="351"/><p>Imperium celer exequitur curuoque uolucris 
<lb n="352"/>per tenebras portat medicata papauera cornu. 
<lb n="353"/>ast ubi per tacitum adlapsus tentoria prima 
<lb n="354"/>Barcaei petiit iuuenis, quatit inde soporas 
<lb n="355"/>deuexo capiti pennas oculisque quietem <pb/> 
<lb n="356"/>inrorat, tangens Lethaea tempora uirga. 
<lb n="357"/>exercent rabidam truculenta insomnia mentem. 
<lb n="358"/>iamque uidebatur multo sibi milite Thybrim 
<lb n="359"/>cingere et insultans astare ad moenia Romae. 
<lb n="360"/>ipse refulgebat Tarpeiae culmine rupis 
<lb n="361"/>elata torquens flagrantia fulmina dextra 
<lb n="362"/>Iuppiter, et lati fumabant sulphure campi, 
<lb n="363"/>ac gelidis Anien trepidabat caerulus undis, 
<lb n="364"/>et densi ante oculos iterumque iterumque tremendum 
<lb n="365"/>uibrabant ignes. tunc uox effusa per auras: 
<lb n="366"/><q>Sat magna, o iuuenis, prensa est tibi gloria Cannis. 
<lb n="367"/>siste gradum: nec enim sacris inrumpere muris, 
<lb n="368"/>Poene, magis dabitur, nostrum quam scindere caelum.</q> 
<lb n="369"/>attonitum uisis maioraque bella pauentem 
<lb n="370"/>post confecta Sopor Iunonia iussa relinquit, 
<lb n="371"/>nec lux terribili purgauit imagine mentem. </p>
<lb n="372"/><p>Quos inter motus somni uanosque tumultus 
<lb n="373"/>dedita per noctem reliquo cum milite castra 
<lb n="374"/>nuntiat et praedam pleno trahit agmine Mago. 
<lb n="375"/>huic ductor laetas Tarpeio uertice mensas 
<lb n="376"/>spondenti, cum quinta diem nox orbe tulisset, 
<lb n="377"/>celatis superum monitis clausoque pauore, 
<lb n="378"/>uulnera et exhaustas saeuo certamine uires 
<lb n="379"/>ac nimium laetis excusat fidere rebus. 
<lb n="380"/>tum spe deiectus iuuenis, ceu uertere ab ipsis 
<lb n="381"/>terga iuberetur muris ac signa referre, 
<lb n="382"/><q>Tanta mole</q> inquit <q>non Roma, ut credidit ipsa, 
<lb n="383"/>sed Varro est uictus. quaenam tam prospera Martis 
<lb n="384"/>munera destituis fato patriamque moraris! 
<lb n="385"/>mecum exultet eques: iuro hoc caput, accipe muros 
<lb n="386"/>Iliacos portasque tibi sine Marte patentis.</q> </p>
<lb n="387"/><p>Dumque ea Mago fremit cauto non credita fratri, 
<lb n="388"/>iam Latius sese Canusina in moenia miles 
<lb n="389"/>colligere et profugos uicino cingere uallo 
<lb n="390"/>coeperat. heu rebus facies inhonora sinistris! 
<lb n="391"/>non aquilae, non signa uiris, non consulis altum 
<lb n="392"/>imperium, non subnixae lictore secures. 
<lb n="393"/>trunca atque aegra metu, ceu magna elisa ruina, 
<lb n="394"/>corpora debilibus nituntur sistere membris. 
<lb n="395"/>clamor saepe repens et saepe silentia fixis 
<lb n="396"/>in tellurem oculis: nudae plerisque sinistrae 
<lb n="397"/>detrito clipeo, desunt pugnacibus enses, 
<lb n="398"/>saucius omnis eques: galeis carpsere superbum 
<lb n="399"/>cristarum decus et damnarunt Martis honores. 
<lb n="400"/>at multa thorax perfossus cuspide, et haerens 
<lb n="401"/>loricae interdum Maurusia pendet harundo. 
<lb n="402"/>interdum maesto socios clamore requirunt. 
<lb n="403"/>hic Galba, hic Piso et leto non dignus inerti 
<lb n="404"/>Curio deflentur, grauis illic Scaeuola bello. 
<lb n="405"/>hos passim, at Pauli pariter ceu dira parentis 
<lb n="406"/>fata gemunt: ut uer<add>b</add>a mali praenuntia numquam 
<lb n="407"/>cessarit canere et Varronis sistere mentem, 
<lb n="408"/>utque diem hunc totiens nequiquam auerterit urbi, 
<lb n="409"/>atque idem quantus dextra. sed cura futuri 
<lb n="410"/>quos premit, aut fossas instant praeducere muris 
<lb n="411"/>aut portarum aditus, ut rerum est copia, firmant, 
<lb n="412"/>quaque patet campus planis ingressibus hostis, 
<lb n="413"/>ceruorum ambustis imitantur cornua ramis, <pb/> 
<lb n="414"/>et stilus occulitur, caecum in uestigia telum. </p>
<lb n="415"/><p>Ecce, super clades et non medicabile uulnus, 
<lb n="416"/>reliquias belli atque imperdita corpora Poenis 
<lb n="417"/>impia formido ac maior iactabat Erinys. 
<lb n="418"/>trans aequor Tyrios enses atque arma parabant 
<lb n="419"/>Punica et Hannibalem mutato euadere caelo. 
<lb n="420"/>dux erat exilio non laetus Marte Metellus, 
<lb n="421"/>sed stirpe haud parui cognominis. is mala bello 
<lb n="422"/>pectora degeneremque manum ad deformia agebat 
<lb n="423"/>consulta atque alio positas spectabat in or<add>b</add>e, 
<lb n="424"/>quis sese occulerent, terras, quo nomina nulla 
<lb n="425"/>Poenorum aut patriae penetraret fama relictae. </p>
<lb n="426"/><p>Quae postquam accepit flammata Scipio mente, 
<lb n="427"/>quantus Sidonium contra fera proelia miscens 
<lb n="428"/>ductorem stetit in campis, rapit ocius ensem 
<lb n="429"/>atque, ubi turpe malum Latioque extrema coquebant 
<lb n="430"/>coepta uiri, ruptis foribus sese arduus infert. 
<lb n="431"/>tum quatiens strictum cum uoce ante ora pauentum 
<lb n="432"/>mucronem: <q>Tarpeia, pater, qui templa secundam 
<lb n="433"/>incolis a caelo sedem, et Saturnia, nondum 
<lb n="434"/>Iliacis mutata malis, tuque aspera pectus 
<lb n="435"/>aegide Gorgoneos uirgo succincta furores, 
<lb n="436"/>Indigetesque dei, sponte en per numina uestra 
<lb n="437"/>perque caput, nullo leuius mihi numine, patris 
<lb n="438"/>magnanimi iuro: numquam Lauinia regna 
<lb n="439"/>linquam nec linqui patiar, dum uita manebit. 
<lb n="440"/>ocius en testare deos, si moenia taedis 
<lb n="441"/>flagrabunt Libycis, nullas te ferre, Metelle, 
<lb n="442"/>ausurum in terras gressus. ni talia sancis, 
<lb n="443"/>quem tremis et cuius somnos formidine rumpis, 
<lb n="444"/>Hannibal hic armatus adest. moriere, nec ullo 
<lb n="445"/>Poenorum melior parietur gloria caeso.</q> 
<lb n="446"/>his excussa incepta minis. iamque ordine iusso 
<lb n="447"/>obstringunt animas patriae dictataque iurant 
<lb n="448"/>sacramenta deis et purgant pectora culpa. </p>
<lb n="449"/><p>Atque ea dum Rutulis turbata mente geruntur, 
<lb n="450"/>lustrabat campos et saeuae tristia dextrae 
<lb n="451"/>facta recensebat pertractans uulnera uisu 
<lb n="452"/>Hannibal et magna circumstipante caterua 
<lb n="453"/>dulcia praebebat trucibus spectacula Poenis. 
<lb n="454"/>quas strages inter, confossus pectora telis 
<lb n="455"/>seminecem extremo uitam exhalabat in auras 
<lb n="456"/>mu<add>r</add>mure deficiens iam Cloelius oraque nisu 
<lb n="457"/>languida uix aegro et dubia ceruice leuabat. 
<lb n="458"/>agnouit sonipes, arrectisque auribus acrem 
<lb n="459"/>hinnitum effundens sternit tellure Bagesum, 
<lb n="460"/>quem tum captiuo portabat in agmina dorso. 
<lb n="461"/>hinc, rapidum glomerans cursum, per lubrica pingui 
<lb n="462"/>stante cruore soli et t<add>u</add>mulata cadauera caede 
<lb n="463"/>euolat ac domini consistit ad ora iacentis. 
<lb n="464"/>inde inclinatus colla et submissus in armos 
<lb n="465"/>de more inflexis praebebat scandere terga 
<lb n="466"/>cruribus ac proprio quodam trepidabat amore. 
<lb n="467"/>milite non illo quisquam felicius acri 
<lb n="468"/>insultarat equo, uel si resupina citato 
<lb n="469"/>proiectus dorso ferretur membra, uel idem 
<lb n="470"/>si nudo staret tergo, dum rapta uolucris 
<lb n="471"/>transigeret cursu sonipes certamina campi. </p>
<lb n="472"/><p>At Libys humanos aequantem pectore sensus <pb/> 
<lb n="473"/>haud parce miratus ecum, quinam ille sinistrae 
<lb n="474"/>depugnet morti iuuenis, nomenque decusque 
<lb n="475"/>erogitat letique simul compendia donat. 
<lb n="476"/>hic Cinna (ad Tyrios namque is sua uerterat arma 
<lb n="477"/>credulus aduersis, et tum comes ibat ouanti) 
<lb n="478"/><q>Auribus huic,</q> inquit <q>ductor fortissime, origo est 
<lb n="479"/>non indigna tuis. quondam sub regibus illa, 
<lb n="480"/>quae Libycos renuit frenos, sub regibus olim 
<lb n="481"/>Roma fuit. sed enim, solium indignata Superbi 
<lb n="482"/>ut sceptra exegit, confestim ingentia bella 
<lb n="483"/>Clusina uenere domo. si Porsena fando 
<lb n="484"/>auditus tibi, si Cocles, si Lydia castra, 
<lb n="485"/>ille ope Maeonia et populo succinctus Etrusco 
<lb n="486"/>certabat pulsos per bella reponere reges. 
<lb n="487"/>multa adeo nequiquam ausi, pressitque tyrannus 
<lb n="488"/>Ianiculum incumbens u<add>r</add>bi. mox pace probata 
<lb n="489"/>compressere odia, et positum cum foedere bellum, 
<lb n="490"/>obsidibusque obstricta fides. mansuescere corda 
<lb n="491"/>nescia, pro superi! et nil non immite parata 
<lb n="492"/>gens Italum pro laude pati: <add>b</add>is Cloelia senos 
<lb n="493"/>nondum complerat primaeui corporis annos, 
<lb n="494"/>una puellarum Laurentum et pignora pacis 
<lb n="495"/>inter uirgineas regi tramissa cateruas. 
<lb n="496"/>facta uirum sileo. rege haec et foedere et annis 
<lb n="497"/>et fluuio spretis mirantem interrita Thybrim 
<lb n="498"/>tranauit, frangens undam puerilibus ulnis. 
<lb n="499"/>cui si mutasset sexum natura, reuerti 
<lb n="500"/>forsan Tyrrhenas tibi non licuisset in oras, 
<lb n="501"/>Porsena. sed iuueni, ne sim tibi longior, hinc est 
<lb n="502"/>et genus et clara memorandum uirgine nomen.</q> </p>
<lb n="503"/><p>Talia dum pandit, uicinus parte sinistra 
<lb n="504"/>per subitum erumpit clamor. permixta ruina 
<lb n="505"/>inter et arma uirum et lacerata cadauera Pauli 
<lb n="506"/>eruerant corpus media de strage iacentum. 
<lb n="507"/>heu quis erat! quam non similis modo Punica telis 
<lb n="508"/>agmina turbanti, uel cum Taulantia regna 
<lb n="509"/>uertit, et Illyrico sunt addita uincla tyranno! 
<lb n="510"/>puluere canities atro arentique cruore 
<lb n="511"/>squalebat barba, et perfracti turbine dentes 
<lb n="512"/>muralis saxi, tum toto corpore uulnus. </p>
<lb n="513"/><p>Quae postquam aspexit, geminatus gaudia ductor 
<lb n="514"/>Sidonius <q>Fuge, Varro,</q> inquit <q>fuge, Varro, superstes, 
<lb n="515"/>dum iaceat Paulus. patribus Fabioque sedenti 
<lb n="516"/>et populo consul totas edissere Cannas. 
<lb n="517"/>concedam hanc iterum, si lucis tanta cupido est, 
<lb n="518"/>concedam tibi, Varro, fugam. at, cui fortia et hoste 
<lb n="519"/>me digna haud paruo caluerunt corda uigore, 
<lb n="520"/>funere supremo et tumuli decoretur honore. 
<lb n="521"/>quantus, Paule, iaces! qui tot mihi milibus unus 
<lb n="522"/>maior laetitiae causa es. cum fata uocabunt, 
<lb n="523"/>tale precor nobis salua Carthagine letum.</q> </p>
<lb n="524"/><p>Haec ait et socium mandari corpora terrae, 
<lb n="525"/>postera cum thalamis Aurora ru<add>b</add>ebit apertis, 
<lb n="526"/>imperat armorumque iubet consurgere aceruos, 
<lb n="527"/>arsuros, Gradiue, tibi. tum munera iussa, 
<lb n="528"/>defessi quamquam, accelerant sparsoque propinquos 
<lb n="529"/>agmine prosternunt lucos: sonat icta bipenni 
<lb n="530"/>frondosis silua atra iugis. hinc ornus et albae 
<lb n="531"/>populus alta comae, ualidis accisa lacertis, 
<lb n="532"/>scinditur, hinc ilex proauorum condita saeclo. 
<lb n="533"/>deuoluunt quercus et amantem litora pinum 
<lb n="534"/>ac, ferale decus, maestas ad busta cupressos. 
<lb n="535"/>funereas tum deinde pyras certamine texunt, <pb/> 
<lb n="536"/>officium infelix et munus inane peremptis, 
<lb n="537"/>donec anhelantis stagna in Tartessia Phoebus 
<lb n="538"/>mersit equos, fugiensque polo Titania caecam 
<lb n="539"/>orbita nigranti traxit caligine noctem. 
<lb n="540"/>post, ubi fulserunt primis Phaethontia frena 
<lb n="541"/>ignibus atque sui terris rediere colores, 
<lb n="542"/>supponunt flammam et manantia corpora tabo 
<lb n="543"/>hostili tellure cremant. subit horrida mentem 
<lb n="544"/>formido incerti casus, tacitusque pererrat 
<lb n="545"/>intima corda pauor, si fors ita Martis iniqui 
<lb n="546"/>mox ferat, hac ipsis inimica sede iacendum. 
<lb n="547"/>at tibi, Bellipotens, sacrum, constructus aceruo 
<lb n="548"/>ingenti mons armorum surgebat ad astra. 
<lb n="549"/>ipse, manu celsam pinum flammaque comantem 
<lb n="550"/>attollens, ductor Gradiuum in uota ciebat: 
<lb n="551"/><q>Primitias pugnae et laeti libamina belli 
<lb n="552"/>Hannibal Ausonio cremat haec de nomine uictor, 
<lb n="553"/>et tibi, Mars genitor, uotorum haud surde meorum, 
<lb n="554"/>arma electa dicat spirantum turba uirorum.</q> 
<lb n="555"/>tum face coniecta populatur feruidus ignis 
<lb n="556"/>flagrantem molem, et rupta caligine in auras 
<lb n="557"/>actus apex claro perfundit lumine campos. 
<lb n="558"/>hinc citus ad tumulum donataque funera Paulo 
<lb n="559"/>ibat et hostilis leti iactabat honorem. 
<lb n="560"/>sublimem eduxere pyram mollisque uirenti 
<lb n="561"/>stramine composuere toros. superaddita dona, 
<lb n="562"/>funereum decus: expertis inuisus et ensis 
<lb n="563"/>et clipeus, terrorque modo atque insigne superbum 
<lb n="564"/>tum laceri fasces, captaeque in Marte secures. 
<lb n="565"/>non coniunx natiue aderant, non iuncta propinquo 
<lb n="566"/>sanguine turba uirum, aut celsis de more feretris 
<lb n="567"/>praecedens prisca exequias decorabat imago 
<lb n="568"/>omnibus exuuiis nudo, iamque Hannibal unus 
<lb n="569"/>sat decoris laudator erat: fulgentia pingui 
<lb n="570"/>murice suspirans inicit uelamina et auro 
<lb n="571"/>intextam chlamydem ac supremo adfatur honore: 
<lb n="572"/><q>I, decus Ausoniae, quo fas est ire superbas 
<lb n="573"/>uirtute et factis animas. tibi gloria leto 
<lb n="574"/>iam parta insigni. nostros Fortuna labores 
<lb n="575"/>uersat adhuc casusque iubet nescire futuros.</q> 
<lb n="576"/>haec Libys, atque repens crepitantibus undique flammis 
<lb n="577"/>aetherias anima exultans euasit in auras. </p>
<lb n="578"/><p>Fama dehinc gliscente sono iam sidera adibat, 
<lb n="579"/>iam maria ac terras, primamque intrauerat urbem. 
<lb n="580"/>diffidunt muris: solam pauitantibus arcem 
<lb n="581"/>sperauisse sat est. nec enim superesse iuuentam, 
<lb n="582"/>ac stare Ausoniae uacuum sine corpore nomen, 
<lb n="583"/>quodque adeo nondum portis inruperit hostis, 
<lb n="584"/>contemptu cessare putant. iam tecta cremari, 
<lb n="585"/>ac delubra rapi caedesque ante ora nefandae 
<lb n="586"/>natorum septemque arces fumare uidentur. 
<lb n="587"/>lux una euersas bis centum in stra<add>g</add>e curulis, 
<lb n="588"/>ac iuuenum bis tricenis orbata gemebat 
<lb n="589"/>milibus exhaustae nutantia moenia Romae, 
<lb n="590"/>atque ea post Trebiam, post Tusci stagna profundi, 
<lb n="591"/>nec socium numero pariter leuiore perempto. 
<lb n="592"/>sed uero sed enim reliqui pia turba senatus 
<lb n="593"/>munera sortito inuadunt. celer omnia lustrans 
<lb n="594"/>clamitat attonitis Fabius: <q>Non ulla relicta est, 
<lb n="595"/>credite, cunctandi ratio. adproperemus, ut hostis 
<lb n="596"/>nequiquam armatos ausit succedere muros. 
<lb n="597"/>dura inter pauidos alitur fortuna sedendo, 
<lb n="598"/>et gliscunt aduersa metu. ite ocius, arma <pb/> 
<lb n="599"/>deripite, o pubes, templis. uos atria raptim 
<lb n="600"/>nudate et clipeos in bella refigite captos. 
<lb n="601"/>sat patriae sumus, e numero si ad proelia nostro 
<lb n="602"/>nil minuit pauor. in patulis illa horrida campis 
<lb n="603"/>sit metuenda lues, muros haud fregerit umquam 
<lb n="604"/>exultare leuis nudato corpore Maurus.</q> </p>
<lb n="605"/><p>Dum Fabius lapsas acuit formidine mentes, 
<lb n="606"/>Varronem aduentare uagus per moenia rumor 
<lb n="607"/>spargit et occulto perfundit pectora motu: 
<lb n="608"/>haud secus ac, fractae rector si forte carinae 
<lb n="609"/>litoribus solus uacuis ex aequore sospes 
<lb n="610"/>adnatet, incerti trepidant, tendantne negentne 
<lb n="611"/>iactato dextras, ipsamque odere salutem 
<lb n="612"/>unius amissa superantis puppe magistri. 
<lb n="613"/>quam restare uiro labem, qui accedere portis 
<lb n="614"/>audeat ac dirum ueniat pauitantibus omen! </p>
<lb n="615"/><p>Hos mulcens questus Fabius deforme docebat 
<lb n="616"/>cladibus irasci uulgumque arcebat ab ira. 
<lb n="617"/>aduersis etenim ferri non esse uirorum 
<lb n="618"/>qui Martem inscribant genti, non posse dolores 
<lb n="619"/>condere et ex poena solacia poscere luctus. 
<lb n="620"/>si uero exprobrare sinant, sibi tristius illum 
<lb n="621"/>inluxisse diem, quo castris uiderit ire 
<lb n="622"/>Varronem, quam quo uideat remeare sine armis. 
<lb n="623"/>his dictis sedere minae, et conuersa repente 
<lb n="624"/>pectora: nunc fati miseret, nunc gaudia Poeno 
<lb n="625"/>consulibus reputant caesis erepta duobus. 
<lb n="626"/>ergo omne effundit longo iam se agmine uulgus 
<lb n="627"/>gratantum, magnaque actum se credere mente 
<lb n="628"/>testantur, quod fisus auis sceptrisque superbis <pb/> 
<lb n="629"/>Laomedontiadum non desperauerit urbi. </p>
<lb n="630"/><p>Nec minus infelix culpae grandique pudore 
<lb n="631"/>turbatus, consul titubantem ad moenia gressum 
<lb n="632"/>portabat lacrimans: deiectum attollere uultum 
<lb n="633"/>ac patriam aspicere et luctus renouare pigebat. 
<lb n="634"/>quod uero reduci tum se populusque patresque 
<lb n="635"/>offerrent, non gratari, sed poscere natos 
<lb n="636"/>quisque suos fratresque simul miseraeque parentes 
<lb n="637"/>ire uidebantur laceranda ad consulis ora. 
<lb n="638"/>sic igitur muto lictore inuectus in urbem 
<lb n="639"/>damnatum superis aspernabatur honorem. </p>
<lb n="640"/><p>At patres Fabiusque, procul maerore remoto, 
<lb n="641"/>praecipitant curas. raptim delecta iuuenta 
<lb n="642"/>seruitia armantur, nec claudit castra saluti 
<lb n="643"/>postpositus pudor. infixum est Aeneia regna 
<lb n="644"/>Parcarum in leges quacumque reducere dextra 
<lb n="645"/>proque arce et sceptris et libertatis honore 
<lb n="646"/>uel famulas armare manus. primaeua suorum 
<lb n="647"/>corpora praetexto spoliant uelamine et armis 
<lb n="648"/>insolitis cingunt. puerilis casside uultus 
<lb n="649"/>clauditur atque hostis pubescere caede iubetur. 
<lb n="650"/>idem obsecrantis, captiuum uulgus ut auro 
<lb n="651"/>pensarent paruo (nec pauca fuere precantum 
<lb n="652"/>milia), miranti durarunt prodere Poeno. 
<lb n="653"/>cuncta adeo scelera et noxam superauerat omnem 
<lb n="654"/>armatum potuisse capi. tunc terga dedisse 
<lb n="655"/>damnatis Siculas longe meritare per oras 
<lb n="656"/>impositum, donec Latio decederet hostis. 
<lb n="657"/>haec tum Roma fuit: post te cui uertere mores 
<lb n="658"/>si stabat fatis, potius, Carthago, maneres. <pb/> 
</p></div1>

<div1 type="book" n="11">
<p> 
<lb n="1"/>Nunc age, quos clades insignis Iapyge campo 
<lb n="2"/>uerterit ad Libyam populos Sarranaque castra, 
<lb n="3"/>expediam. stat nulla diu mortalibus usquam, 
<lb n="4"/>Fortuna titubante, fides. adiungere dextras 
<lb n="5"/>certauere palam rumpenti foedera Poeno 
<lb n="6"/>(heu nimium faciles laesis diffidere rebus!) 
<lb n="7"/>saeuior ante alios iras seruasse repostas 
<lb n="8"/>atque odium renouare ferox in tempore Samnis, 
<lb n="9"/>mox leuis et sero pressurus facta pudore 
<lb n="10"/>Bruttius, ambiguis fallax mox Apulus armis, 
<lb n="11"/>tum gens Hirpini uana indocilisque quieti 
<lb n="12"/>et rupisse indigna fidem: ceu dira per omnis 
<lb n="13"/>manarent populos foedi contagia morbi. 
<lb n="14"/>iamque Atella suas iamque et Calatia adegit, 
<lb n="15"/>fas superante metu, Poenorum in castra cohortes. 
<lb n="16"/>inde Phalanteo leuitas animosa Tarento 
<lb n="17"/>Ausonium laxare iugum. patefecit amicas 
<lb n="18"/>alta Croton portas Afrisque ad barbara iussa 
<lb n="19"/>Thespiadum docuit summittere colla nepotes. 
<lb n="20"/>idem etiam Locros habuit furor. ora uadosi 
<lb n="21"/>litoris, Argiuos Maior qua Graecia muros 
<lb n="22"/>seruat et Ionio luitur curuata profundo, 
<lb n="23"/>laetas res Libyae et fortunam in Marte secuta, 
<lb n="24"/>iurauit pauitans Tyrio sua proelia Marti. <pb/> 
<lb n="25"/>iam uero, Eridani tumidissimus accola, Celtae 
<lb n="26"/>incubuere malis Italum ueteresque doloris 
<lb n="27"/>tota se socios properarunt iungere mole. </p>
<lb n="28"/><p>Sed fas id Celtis, fas impia bella referre 
<lb n="29"/>Boiorum fuerit populis: Capuaene furorem, 
<lb n="30"/>quem Senonum genti, placuisse, et Dardana ab ortu 
<lb n="31"/>moenia barbarico Nom<add>a</add>dum sociata tyranno 
<lb n="32"/>quisnam mutato tantum nunc tempore credat? 
<lb n="33"/>luxus et insanis nutrita ignauia lustris 
<lb n="34"/>consumptusque pudor peccando unisque relictus 
<lb n="35"/>diuitiis probrosus honor lacerabat hiantem 
<lb n="36"/>desidia populum ac resolutam legibus urbem. 
<lb n="37"/>insuper exitio truculenta superbia agebat. 
<lb n="38"/>nec uitiis deerant uires. non largior ulli 
<lb n="39"/>Ausoniae populo (sic tum Fortuna fouebat) 
<lb n="40"/>aurique argentique modus; madefacta ueneno 
<lb n="41"/>Assyrio maribus uestis medioque dierum 
<lb n="42"/>regales epulae atque ortu conuiuia solis 
<lb n="43"/>deprensa et nulla macula non inlita uita. 
<lb n="44"/>tum populo saeui patres, plebesque senatus 
<lb n="45"/>inuidia laeta, et conlidens dissona corda 
<lb n="46"/>seditio. sed enim interea temeraria pubis 
<lb n="47"/>delicta augebat pollutior ipsa senectus. 
<lb n="48"/>nec, quos uile genus despectaque lucis origo <pb/> 
<lb n="49"/>foedabat, sperare sibi et deposcere primi 
<lb n="50"/>deerant imperia ac patriae pereuntis habenas. 
<lb n="51"/>quin etiam exhilar<add>ar</add>e uiris conuiuia caede 
<lb n="52"/>mos olim et miscere epulis spectacula dira 
<lb n="53"/>certantum ferro, saepe et super ipsa cadentum 
<lb n="54"/>pocula, respersis non parco sanguine mensis. </p>
<lb n="55"/><p>Has astu adgressus quo uerteret acrius aegras 
<lb n="56"/>ad Tyrios mentes, quae nulla sorte daturam 
<lb n="57"/>certus erat Romam (neque enim impetrata uolebat)&mdash; 
<lb n="58"/>Pacuuio fuit haud obscurum crimine nomen&mdash; 
<lb n="59"/>hortatur summi partem deposcere iuris 
<lb n="60"/>atque alternatos sociato consule fasces 
<lb n="61"/>et, si partita renuant sedisse curuli 
<lb n="62"/>aequatumque decus geminasque uidere secures, 
<lb n="63"/>ultorem ante oculos atque ora astare repulsae. 
<lb n="64"/>ergo electa manus gressu fert dicta citato. 
<lb n="65"/>antistat cunctis praecellens Virrius ore, 
<lb n="66"/>sed genus obscurum nullique furore secundus. 
<lb n="67"/>qui postquam coetu patrum ingentique senatu 
<lb n="68"/>impia dementis uulgi ac uix tota profudit 
<lb n="69"/>consulta <add>et</add> tumidis incendit uocibus aures, 
<lb n="70"/>concordi fremitu renuentum effunditur asper 
<lb n="71"/>toto e concilio clamor, tum quisque fatigat 
<lb n="72"/>increpitans, uocumque tremit certamine templum. </p>
<lb n="73"/><p>Hic Torquatus, auum fronte aequauisse seuera 
<lb n="74"/>nobilis, <q>Heu Capua portantes talia dicta 
<lb n="75"/>Romuleis durastis</q> ait <q>succedere muris, 
<lb n="76"/>ad quos non ausi Carthago atque Hannibal arma 
<lb n="77"/>post Cannas adferre suas? numquamne per auris 
<lb n="78"/>it uestras, in Tarpeia cum sede Latini 
<lb n="79"/>orarent paria, haud uerbis, haud uoce, sed acri 
<lb n="80"/>propulsum dextra, qui tum mandata superbo 
<lb n="81"/>ore adportabat, tanto per limina templi 
<lb n="82"/>turbine praecipitem reuoluti corporis actum, 
<lb n="83"/>ut saeuo adflictus saxo spectante piaret 
<lb n="84"/>tristia dicta Ioue et lueret uerba impia leto? 
<lb n="85"/>en ego progenies eius, qui sede Tonantis 
<lb n="86"/>expulit orantem et nuda Capitolia consul 
<lb n="87"/>defendit dextra.</q> rabidum hinc palmasque uirorum 
<lb n="88"/>intentantem oculis proauitaque facta parantem 
<lb n="89"/>ut uidit maiore adeo crudescere motu, 
<lb n="90"/>excipit his frendens Fabius: <q>Pro cuncta pudendi! 
<lb n="91"/>sedes, ecce, uacat, belli uiduata procella: 
<lb n="92"/>quem, quaeso, e uobis huic imposuisse paratis 
<lb n="93"/>inque locum Pauli quemnam datis? an tua, Virri, 
<lb n="94"/>prima atque ante alios sors, concedente senatu, 
<lb n="95"/>te citat ac nostris aequat iam purpura Brutis? 
<lb n="96"/>i, demens, i, quo tendis; tibi perfida fasces 
<lb n="97"/>det Carthago suos.</q> medio feruore loquentis 
<lb n="98"/>impatiens ultra gemitu cohibere furorem 
<lb n="99"/>fulminea toruum exclamat Marcellus ab ira: 
<lb n="100"/><q>Quae tandem et quam lenta tenet patientia mentem, 
<lb n="101"/>o confuse nimis Gradiui turbine Varro, 
<lb n="102"/>ut perferre queas furibunda insomnia consul? 
<lb n="103"/>nonne exturbatos iam dudum limine templi 
<lb n="104"/>praecipites agis ad portas, et discere cogis 
<lb n="105"/>semiuiros, quod sit nostro de more creati 
<lb n="106"/>consulis imperium? non umquam sobria pubes 
<lb n="107"/>et peritura breui, moneo, ocius urbe facesse. 
<lb n="108"/>muros ante tuos, ut par est, debita ductor 
<lb n="109"/>armatus responsa dabit.</q> consurgere cuncti 
<lb n="110"/>hinc pariter magnoque uiros clamore premebant. 
<lb n="111"/>necnon et foribus propere Campana iuuentus <pb/> 
<lb n="112"/>extulit ipsa gradum, tantaeque dolore repulsae 
<lb n="113"/>concitus Hannibalem uoluebat Virrius ore. 
<lb n="114"/>Fuluius (huic nam spondebant praesagia mentis 
<lb n="115"/>uenturum decus, et Capuae pereuntis imago 
<lb n="116"/>iam tum erat ante oculos) <q>Non si Carthaginis</q> inquit 
<lb n="117"/><q>ductorem uestris deuinctum colla catenis 
<lb n="118"/>Romam uictor agis, posthac intrare Quirini 
<lb n="119"/>sacratas dabitur sedes. tende ocius, oro, 
<lb n="120"/>quo mens aegra uocat.</q> referunt haec inde citati 
<lb n="121"/>mixta minis et torua trucis responsa senatus. </p>
<lb n="122"/><p>Tantane, omnipotens, caligine mersa latere 
<lb n="123"/>fata placet? ueniet quondam felicior aetas, 
<lb n="124"/>cum pia Campano gaudebit consule Roma 
<lb n="125"/>et per bella diu fasces perque arma negatos 
<lb n="126"/>ultro ad magnanimos referet secura nepotes. 
<lb n="127"/>poena superborum tamen haec durabit auorum, 
<lb n="128"/>quod non ante suos Capua ad suffragia mittet, 
<lb n="129"/>quam Carthago suos. 
@@Postquam nunc dicta senatus, 
<lb n="130"/>nunc facta exposuit, tum ueris falsa per artem 
<lb n="131"/>Virrius admiscens cecinit fatale cruenti 
<lb n="132"/>turbati<add>s</add> signum belli. furiata iuuentus 
<lb n="133"/>arma, arma Hannibalemque uolunt. ruit undique uulgus 
<lb n="134"/>et Poenos in tecta uocant. ingentia facta 
<lb n="135"/>Sidonii iuuenis celebrant: ut ruperit Alpes 
<lb n="136"/>Herculei socius decoris diuisque propinquas 
<lb n="137"/>transierit cursu rupes, ut caede referta 
<lb n="138"/>clauserit Eridani uictor uada, uictor ut idem 
<lb n="139"/>Lydia Romano turbarit stagna cruore, 
<lb n="140"/>ut Trebiae ripas aeterno nomine famae 
<lb n="141"/>tradiderit Paulumque idem inter proelia et idem 
<lb n="142"/>Flaminium, proceres rerum, demiserit umbris. 
<lb n="143"/>his super excisam primori Marte Saguntum 
<lb n="144"/>et iuga Pyrenes et Hiberum et sacra parentis 
<lb n="145"/>iuratumque uiro bellum puerilibus annis 
<lb n="146"/>accumulant. unum, ducibus tot caede peremptis, 
<lb n="147"/>tot fusis acie, stare inter proelia nullis 
<lb n="148"/>attactum telis. superum cum munere detur 
<lb n="149"/>huic sociare uiro dextras et foedere iungi, 
<lb n="150"/>fastus exanguis populi uanumque tumorem 
<lb n="151"/>nimirum Capua et dominatum perferat urbis, 
<lb n="152"/>ceu famulis fasces aequataque iura negantis? 
<lb n="153"/>prorsus enim tanto potiorem nomine habendum 
<lb n="154"/>Varronem, ut fugiat consul fulgentior ostro. </p>
<lb n="155"/><p>Talia iactantes iam lectam sorte parabant 
<lb n="156"/>mittere quae Tyrios adiungat foedere pubem. 
<lb n="157"/>sed non inuictum ponebat pectore robur 
<lb n="158"/>tum solum Decius Capuae decus. isque receptus 
<lb n="159"/>in medios coetus (neque enim differre dabatur) 
<lb n="160"/><q>Itis,</q> ait <q>ciues, uiolanda ad iura parentum 
<lb n="161"/>damnatumque caput temerati foederis aris 
<lb n="162"/>iungitis hospitio? quae tanta obliuio recti? 
<lb n="163"/>magnu<add>m</add> atque in magnis positum populisque uirisque 
<lb n="164"/><add>h</add>a<add>u</add>d uersam ostentare fidem! nunc tempus inire 
<lb n="165"/>proelia pro Rutulis, nunc signa aciemque mouere, 
<lb n="166"/>dum trepidae res, et medicinam uulnera poscunt: 
<lb n="167"/>is locus officio, cum cessant prospera, cumque 
<lb n="168"/>dura ad opem Fortuna uocat. nam laeta fouere 
<lb n="169"/>haud quaquam magni est animi decus. huc, age, adeste. 
<lb n="170"/>noui dis animas similes et pectora magnis <pb/> 
<lb n="171"/>numquam angusta malis. capiunt, mihi credite, Cannas 
<lb n="172"/>et Trasimenna uada et Pauli memorabile letum. 
<lb n="173"/>hi sunt qui uestris infixum moenibus hostem 
<lb n="174"/>deiecere manu et Capuam eripuere superbis 
<lb n="175"/>Samnitum iussis. hi sunt qui iura dedere 
<lb n="176"/>terrore expulso Sidicinaque bella remorunt. 
<lb n="177"/>quos fugitis socios? quosue additis? ille ego sanguis 
<lb n="178"/>Dardanius, cui sacra pater, cui nomina liquit 
<lb n="179"/>ab Ioue ducta Capys magno cognatus Iulo, 
<lb n="180"/>ille ego semihomines inter Nasamonas et inter 
<lb n="181"/>saeuum atque aequantem ritus Garamanta ferarum 
<lb n="182"/>Marmarico ponam tentoria mixtus alumno, 
<lb n="183"/>ductoremque feram, cui nunc pro foedere proque 
<lb n="184"/>iustitia est ensis solaeque e sanguine laudes? 
<lb n="185"/>non ita, non Decio permixtum fasque nefasque, 
<lb n="186"/>haec ut uelle queat. nullo nos inuida tanto 
<lb n="187"/>armauit Natura bono, quam ianua mortis 
<lb n="188"/>quod patet et uita non aequa exire potestas.</q> </p>
<lb n="189"/><p>Haec uana auersas Decius iactauit ad auris. 
<lb n="190"/>ast delecta manus iungebat foedera Poeno. 
<lb n="191"/>iamque aderat praemissa duci turbante tumultu 
<lb n="192"/>Autololes numerosa cohors. ipse agmine magno 
<lb n="193"/>festinata citus per campos signa mouebat. 
<lb n="194"/>et Decius: <q>Nunc hora, uiri, nunc tempus. adeste, 
<lb n="195"/>dum Capua dignum, dum me duce dextera uindex 
<lb n="196"/>molitur facinus: procumbat barbara pubes. 
<lb n="197"/>pro se quisque alacres rapite hoc decus. hostis adire 
<lb n="198"/>si parat, obstructas praebete cadauere portas 
<lb n="199"/>et ferro purgate nefas. hic denique solus 
<lb n="200"/>eluerit sanguis maculatas crimine mentes.</q> </p>
<lb n="201"/><p>Dumque ea nequiquam non ulli laeta profatur, 
<lb n="202"/>audita asperitate uiri coeptoque feroci, 
<lb n="203"/>multa feta gerens ira praecordia, Poenus 
<lb n="204"/>astabat muris propereque accersere lectos 
<lb n="205"/>immitem castris Decium iubet. horrida uirtus 
<lb n="206"/>armatumque fide pectus rectique cupido 
<lb n="207"/>et maior Capua mens imperterrita mole 
<lb n="208"/>inuicta stabat toruoque minacia uultu 
<lb n="209"/>iussa ducis uerbisque etiam incessebat amaris. 
<lb n="210"/>quem Libyae rector tot signa, tot arma ferentis 
<lb n="211"/>spernentem increpitans magno clamore profatur: 
<lb n="212"/><q>Post Paulum, post Flaminium componimur, eheu, 
<lb n="213"/>uecordi Decio, mecum certasse uolenti 
<lb n="214"/>in decus et famam leti. rapite (ite citati) 
<lb n="215"/>signa, duces. pateatne mihi Campana uetante 
<lb n="216"/>urbs Decio, explorare libet, noua bella mouenti 
<lb n="217"/>cui patuere Alpes, saxa impellentia caelum 
<lb n="218"/>atque uni calcata deo.</q> suffuderat ora 
<lb n="219"/>sanguis et a toruo surgebant lumine flammae. 
<lb n="220"/>tum rictus spumans et anhelis faucibus acta 
<lb n="221"/>uersabant penitus dirum suspiria murmur. 
<lb n="222"/>sic urbem inuectus, toto comitante senatu 
<lb n="223"/>et uulgo ad spectanda ducis simul ora ruente, 
<lb n="224"/>effundit cunctam rabiem irarumque procellas. </p>
<lb n="225"/><p>Necnon et Decio propiora pericula mentem 
<lb n="226"/>flammarant, tempusque adeo cernebat adesse, 
<lb n="227"/>quo laudes ducis inuicti superaret inermis. 
<lb n="228"/>non illum fuga, non clausi occuluere penates, 
<lb n="229"/>sed liber, ueluti nullus penetrasset in urbem 
<lb n="230"/>Hannibal, intrepido seruauerat otia uultu, 
<lb n="231"/>cum iuuenem saeuis, horrendum, concitus armis 
<lb n="232"/>inuadit globus et pedibus sublime sedentis 
<lb n="233"/>ductoris sistit. tonat inde ferocibus alte <pb/> 
<lb n="234"/>incessens uictor dictis: <q>Solusne ruentem 
<lb n="235"/>fulcire ac reuocare paras a funere Romam, 
<lb n="236"/>o demens? en, qui diuum mihi munera tanta 
<lb n="237"/>eripiat. Decio prorsus seruabar inerti 
<lb n="238"/>uincendus, Decio imbelli, cui femina nulla 
<lb n="239"/>orta in Agenoreis nostrae Carthaginis oris 
<lb n="240"/>cesserit. huic agedum (nam cur indigna feramus 
<lb n="241"/>magnanimi?), miles, meritas innecte catenas.</q> 
<lb n="242"/>dixerat haec, necdum finem conuicia norant: 
<lb n="243"/>inlatus uelut armentis super ardua colla 
<lb n="244"/>cum sese imposuit uictorque immane sub ira 
<lb n="245"/>infremuit leo et immersis grauis unguibus haesit, 
<lb n="246"/>mandit anhelantem pendens ceruice iuuencum. 
<lb n="247"/>at Decius, dum uincla ligant, <q>Necte ocius</q> inquit 
<lb n="248"/><q>(nam sic Hannibalem decet intrauisse) catenas, 
<lb n="249"/>foederis infausti pretium. sic uictima prorsus 
<lb n="250"/>digna cadit Decius. nec enim te sanguine laetum 
<lb n="251"/>humano sit fas caesis placasse iuuencis. 
<lb n="252"/>en dextra! en foedus! nondum tibi curia necdum 
<lb n="253"/>templorum intrati postes: iam panditur acri 
<lb n="254"/>imperio carcer. perge ac primordia tanta 
<lb n="255"/>accumula paribus factis. mihi fama sub umbras 
<lb n="256"/>te feret oppressum Capuae cecidisse ruinis.</q> 
<lb n="257"/>nec plura effari concessum. obnubitur atra 
<lb n="258"/>ueste caput, trahiturque ferox ante ora suorum. </p>
<lb n="259"/><p>Exin uictor ouans sedato pectore tandem 
<lb n="260"/>spectandis urbis tectis templisque serenos 
<lb n="261"/>laetus circumfert oculos et singula discit: 
<lb n="262"/>quis muris sator, et pubes sit quanta sub armis, 
<lb n="263"/>quot bello pateant argenti aerisque talenta, 
<lb n="264"/>nunc qualis frenata acies, nunc deinde pedestris 
<lb n="265"/>copia quanta uiris. monstrant Capitolia celsa 
<lb n="266"/>Stellatisque docent campos Cereremque benignam. 
<lb n="267"/>iamque diem ad metas defessis Phoebus Olympo 
<lb n="268"/>impellebat equis, fuscabat et Hesperos umbra 
<lb n="269"/>paulatim infusa properantem ad litora currum: 
<lb n="270"/>instituunt de more epulas festamque per urbem 
<lb n="271"/>regifice extructis celebrant conuiuia mensis. 
<lb n="272"/>ipse, deum cultu et sacro dignatus honore, 
<lb n="273"/>praecipuis multoque procul splendentibus ostro 
<lb n="274"/>accipitur sublime toris. non una ministri 
<lb n="275"/>turba gregis: posuisse dapes his addita cura, 
<lb n="276"/>his adolere focos, his ordine pocula ferre; 
<lb n="277"/>necnon et certis struitur penus. aspera mensa 
<lb n="278"/>pondera caelati fulgent antiquitus auri. 
<lb n="279"/>eripiunt flammae noctem, strepituque mouentum 
<lb n="280"/>murmurat alta domus. stupet inconsuetus opimae 
<lb n="281"/>Sidonius mensae miles faciemque superbi 
<lb n="282"/>ignotam luxus oculis mirantibus haurit. 
<lb n="283"/>uescitur ipse silens et tantos damnat honores 
<lb n="284"/>esse epulis facilesque coli tanto agmine mensas, 
<lb n="285"/>donec pulsa fames et Bacchi munera duram 
<lb n="286"/>laxarunt mentem. tum frontis reddita demum 
<lb n="287"/>laetitia, et positae grauiores pectore curae. </p>
<lb n="288"/><p>Personat Euboica Teuthras testudine, Cymes 
<lb n="289"/>incola, et obtusas immiti murmure saeuae 
<lb n="290"/>inter bella tubae permulcet cantibus auris. 
<lb n="453"/><add>namque chaos, caecam quondam sine sidere molem 
<lb n="454"/>non surgente die, ac mundum sine luce canebat. 
<lb n="455"/>tum deus ut liquidi disclusset stagna profundi 
<lb n="456"/>tellurisque globum media compage locasset; 
<lb n="457"/>ut celsum superis habitare dedisset Olympum, 
<lb n="458"/>castaque Saturni monstrabat saecula patris.</add> 
<lb n="291"/>iamque Iouem et laetos per furta canebat amores 
<lb n="292"/>Electraeque toros Atlantidos, unde creatus <pb/> 
<lb n="293"/>proles digna deum tum Dardanus, isque Tonanti 
<lb n="294"/>ut det Eric<add>h</add>thonium magna de stirpe nepotem; 
<lb n="295"/>hinc Tros, hinc Ilus, generis tunc ordine longo 
<lb n="296"/>Assaracus, nulloque minor famaue manuue 
<lb n="297"/>tum Capys ut primis dederit sua nomina muris. 
<lb n="298"/>concelebrant plausu pariter Sidonia pubes 
<lb n="299"/>Campanaeque manus. ante omnis ductor honori 
<lb n="300"/>nominis augusto libat carchesia ritu; 
<lb n="301"/>cetera quem sequitur Bacchique e more liquorem 
<lb n="302"/>inrorat mensis turba ardescitque Lyaeo. </p>
<lb n="303"/><p>Interea, Tyrio resoluta in gaudia coetu 
<lb n="304"/>conuerso (neque enim, iuuenis non digne sileri, 
<lb n="305"/>tramittam tua coepta libens famamque negabo 
<lb n="306"/>quamquam imperfectis, magnae tamen indolis, ausis), 
<lb n="307"/>mens una, inuiolata mero nullisque uenenis 
<lb n="308"/>potandi exarmata decus, pugnaeque necisque 
<lb n="309"/>Sidoniae tacito uoluebat pectore molem. 
<lb n="310"/>quoque esset miranda magis tam sacra libido, 
<lb n="311"/>Pacuuio genitus patrias damnauerat artis. 
<lb n="312"/>is uariis oneratum epulis atque atria tardo 
<lb n="313"/>linquentem gressu comitatus pone parentem, 
<lb n="314"/>postquam posse datum meditata aperire nouosque 
<lb n="315"/>pandere conatus, et liber parte relicta 
<lb n="316"/>tectorum a tergo patuit locus, <q>Accipe digna 
<lb n="317"/>et Capua et nobis</q> inquit <q>consulta:</q> (togaque 
<lb n="318"/>armatum amota nudat latus) <q>hoc ego bellum 
<lb n="319"/>conficere ense paro atque auulsum ferre Tonanti 
<lb n="320"/>rectoris Libyci uictor caput. hic erit ille, 
<lb n="321"/>qui polluta dolis iam foedera sanciet, ensis. 
<lb n="322"/>si perferre nequit spectacula tanta senectus 
<lb n="323"/>et tremit inceptis lasso maioribus aeuo, 
<lb n="324"/>at tu securis concede penatibus et me 
<lb n="325"/>linque meae menti. summum quod credis et aequas 
<lb n="326"/>Hannibalem superis, o quantum nomine maior 
<lb n="327"/>iam Poeno tibi natus erit!</q> uibrabat ab ore 
<lb n="328"/>ignis atrox, animusque uiri iam bella gerebat, 
<lb n="329"/>cum senior, tanti pondus conaminis aegra 
<lb n="330"/>iam dudum uix aure ferens, tremebundus ibidem 
<lb n="331"/>sternitur et pedibus crebro pauida oscula figens: 
<lb n="332"/><q>Per si quid superest uitae, per iura parentis 
<lb n="333"/>perque tuam nostra potiorem, nate, salutem, 
<lb n="334"/>absiste inceptis, oro, ne sanguine cernam 
<lb n="335"/>polluta hospitia ac tabo repleta cruento 
<lb n="336"/>pocula et euersas pugnae certamine mensas. 
<lb n="337"/>tune illum, quem non acies, non moenia et urbes 
<lb n="338"/>ferre ualent, cum frons propior lumenque corusco 
<lb n="339"/>igne micat, tune illa uiri quae uertice fundit 
<lb n="340"/>fulmina pertuleris, si uiso intorserit ense 
<lb n="341"/>diram, qua uertit per campos agmina, uocem? 
<lb n="342"/>fallit te, mensas inter quod credis inermem. 
<lb n="343"/>tot bellis quaesita uiro, tot caedibus armat 
<lb n="344"/>maiestas aeterna ducem. si admoueris ora, 
<lb n="345"/>Cannas et Trebiam ante oculos Trasimennaque busta 
<lb n="346"/>et Pauli stare ingentem miraberis umbram. 
<lb n="347"/>quid? tanto in casu comitum iuxtaque iacentum 
<lb n="348"/>torpebunt dextrae? parce, oro, et desine uelle, 
<lb n="349"/>cui nequeas uictor superesse. an tristia uincla 
<lb n="350"/>et Decius non erudiunt componere mentem?</q> </p>
<lb n="351"/><p>Talia commemorans, famae maioris amore 
<lb n="352"/>flagrantem ut uidit iuuenem surdumque timori, 
<lb n="353"/><q>Nil ultra posco, refer in conuiuia gressum; 
<lb n="354"/>approperemus:</q> ait <q>non iam tibi pectora pubis 
<lb n="355"/>Sidoniae fodienda manu tutantia regem: 
<lb n="356"/>hoc iugulo dextram explora. namque haec tibi ferrum, <pb/> 
<lb n="357"/>si Poenum inuasisse paras, per uiscera ferrum 
<lb n="358"/>nostra est ducendum. tardam ne sperne senectam. 
<lb n="359"/>opponam membra atque ensem extorquere negatum 
<lb n="360"/>morte mea eripiam.</q> lacrimae tunc ore profusae, 
<lb n="361"/>et magna superum cura seruatus in arma 
<lb n="362"/>Scipiadae Poenus, nec tantum fata dederunt 
<lb n="363"/>externa peragi dextra. pulcherrimus irae 
<lb n="364"/>et dignus fieri compos memorabilis ausi, 
<lb n="365"/>amisit quantam posito conamine laudem, 
<lb n="366"/>cui tantum est uoluisse decus. tum red<add>d</add>ere sese 
<lb n="367"/>festinant epulis et tristia fronte serenant, 
<lb n="368"/>donec laeta uirum soluit conuiuia somnus. </p>
<lb n="369"/><p>Postera lux Phaet<add>h</add>ontis equos proferre parabat, 
<lb n="370"/>iam rapido summis curru splendente sub undis, 
<lb n="371"/>et iuuenis magno generatus Hamilcare duras 
<lb n="372"/>iam dudum exercet curas. Carthaginis arces 
<lb n="373"/>ire ferox Mago et patribus portare iubetur 
<lb n="374"/>nuntius acta ducis. praeda et captiua leguntur 
<lb n="375"/>corpora dereptaeque uiris sub Marte cruento 
<lb n="376"/>exuuiae, fausti superis libamina belli. 
<lb n="377"/>altera curarum Libycis dimittitur oris 
<lb n="378"/>heu Decius, reduci lentas seruatus ad iras, 
<lb n="379"/>ni poenae iuuenem indignae miseratus ab alto 
<lb n="380"/>Iuppiter antiquam Batti uertisset ad urbem. 
<lb n="381"/>hic Pellaea uirum Ptolomaei sceptra uehentum 
<lb n="382"/>eripuere minis, resolutaque uincula collo. 
<lb n="383"/>atque eadem uitae custos mox deinde quieto 
<lb n="384"/>accepit tellus ossa inuiolata sepulchro. </p>
<lb n="385"/><p>Nec Venerem interea fugit exoptabile tempus 
<lb n="386"/>Poenorum mentes caeco per laeta premendi 
<lb n="387"/>exitio et luxu corda importuna domandi. 
<lb n="388"/>spargere tela manu passim fallentia natis 
<lb n="389"/>imperat et tacitas in pectora mittere flammas. 
<lb n="390"/>tum pueris dulce adridens: <q>Eat improba Iuno 
<lb n="391"/>et nos (nec mirum, quid enim sumus?) acta secundis 
<lb n="392"/>despiciat. ualet illa manu, ualet illa lacertis: 
<lb n="393"/>paruula nos arcu puerili spicula sensim 
<lb n="394"/>fundimus, et nullus nostro de uulnere sanguis. 
<lb n="395"/>uerum, agite, o mea turba, precor (nunc tempus), adeste 
<lb n="396"/>et Tyriam pubem tacitis exurite telis. 
<lb n="397"/>amplexu multoque mero somnoque uirorum 
<lb n="398"/>profliganda acies, quam non perfregerit ensis, 
<lb n="399"/>non ignes, non immissis Gradiuus habenis. 
<lb n="400"/>combibat inlapsos ductor per uiscera luxus, 
<lb n="401"/>nec pudeat picto fultum iacuisse cubili, 
<lb n="402"/>nec crinem Assyrio perfundere pugnet amomo. 
<lb n="403"/>ille sub hiberno somnos educere caelo 
<lb n="404"/>iactator tectis malit consumere noctes, 
<lb n="405"/>ac ponat ritus uescendi saepe citato 
<lb n="406"/>dum residet sub casside equo, discatque Lyaeo 
<lb n="407"/>imbellem donare diem. tum deinde madenti 
<lb n="408"/>post epulas sit grata chelys, segnisque soporas 
<lb n="409"/>aut nostro uigiles ducat sub numine noctes.</q> </p>
<lb n="410"/><p>Haec postquam Venus, adplaudit lasciuus et alto 
<lb n="411"/>mittit se caelo niueis exercitus alis. 
<lb n="412"/>sentit flammiferas pubes Maurusia pennas, 
<lb n="413"/>et pariter fusis tepuerunt pectora telis. 
<lb n="414"/>Bacchi dona uolunt epulasque et carmina rursus 
<lb n="415"/>Pieria liquefacta lyra. non acer aperto 
<lb n="416"/>desudat campo sonipes, non ulla per auras 
<lb n="417"/>lancea nudatos exercet torta lacertos. 
<lb n="418"/>mollitae flammis lymphae languentia somno 
<lb n="419"/>membra fouent, miserisque bonis perit horrida uirtus. 
<lb n="420"/>ipse etiam, adflatus fallente Cupidine, ductor 
<lb n="421"/>instaurat mensas dapibus repetitque uolentum 
<lb n="422"/>hospitia et patrias paulatim decolor artis <pb/> 
<lb n="423"/>exuit, occulta mentem uitiante sagitta. 
<lb n="424"/>altera iam patria atque aequo sub honore uocatur 
<lb n="425"/>altera Carthago Capua, intactumque secundae 
<lb n="426"/>fortunae ingenium uitia adlectantia quassant. 
<lb n="427"/>nec luxus ullus mersaeque libidine uitae 
<lb n="428"/>Campanis modus: accumulant uariasque per artis 
<lb n="429"/>scaenarum certant epulas distinguere ludo, 
<lb n="430"/>ut strepit assidue Phrygiam ad Nilotica loton 
<lb n="431"/>&dagger;Memphis Amyclaeo passim lasciua Canopo. 
<lb n="432"/>inprimis dulcem, Poeno laetante, per auris 
<lb n="433"/>nunc uoce infundit Teuthras, nunc pectine cantum. 
<lb n="434"/>isque ubi mirantem resonantia pollice fila 
<lb n="435"/>ductorem uidit Libyae, canere inde superbas 
<lb n="436"/>Aoniae laudes sensim testudinis orsus, 
<lb n="437"/>concordem citharae mouit per carmina linguam 
<lb n="438"/>uincere linquentis uitam quae possit olores, 
<lb n="439"/>atque haec e multis carpsit mollissima mensae: </p>
<lb n="440"/><p><q>Argolicis quondam populis, mirabile dictu, 
<lb n="441"/>exaudita chelys lapidem testudine felix 
<lb n="442"/>ducere et in muris posuisse uolentia saxa. 
<lb n="443"/>haec Amphionio uallauit pectine Thebas 
<lb n="444"/>ac silice aggeribus per se scandente uocatis 
<lb n="445"/>iussit in immensum cantatas surgere turris. 
<lb n="446"/>altera turbatum plectro moderata profundum 
<lb n="447"/>et tenuit phocas et in omni Protea forma 
<lb n="448"/>traxit et aequoreo portauit Ariona dorso. 
<lb n="449"/>iam quae Peliaca formabat rupe canendo 
<lb n="450"/>heroum mentes et magni pectora Achillis, 
<lb n="451"/>Centauro dilecta chelys, compesceret iras 
<lb n="452"/>percussa fide uel pelagi uel tristis Auerni. 
<lb n="453"/><del>namque chaos, caecam quondam sine sidere molem 
<lb n="454"/>non surgente die, ac mundum sine luce canebat. 
<lb n="455"/>tum deus ut liquidi &dagger;discisset stagna profundi 
<lb n="456"/>tellurisque globum media compage locasset; 
<lb n="457"/>ut celsum superis habitare dedisset Olympum, 
<lb n="458"/>castaque Saturni monstrabat saecula patris.</del> 
<lb n="459"/>sed quos pulsabat Riphaeum ad Strymona, nerui, 
<lb n="460"/>auditus superis, auditus manibus Orpheus, 
<lb n="461"/>emerito fulgent clara inter sidera caelo. 
<lb n="462"/>hunc etiam mater, tota comitante sororum 
<lb n="463"/>Aonidum turba, mater mirata canentem. 
<lb n="464"/>non illo Pangaea iuga aut Mauortius Haemus, 
<lb n="465"/>non illo modulante sonos stetit ultima Thrace: 
<lb n="466"/>cum siluis uenere ferae, cum montibus amnes, 
<lb n="467"/>immemor et dulcis nidi positoque uolatu 
<lb n="468"/>non mota uolucris captiua pependit in aethra. 
<lb n="469"/>quin etiam, Pagasaea ratis, cum caerula nondum 
<lb n="470"/>cognita terrere<add>nt</add> pontoque intrare negarent, 
<lb n="470a"/> <gap/> <lb n="471"/>ad puppim sacrae, cithara eliciente, carinae 
<lb n="472"/>adductum cantu uenit mare. pallida regna 
<lb n="473"/>Bistonius uates flammisque Acheronta sonantem 
<lb n="474"/>placauit plectro et fixit reuolubile saxum. 
<lb n="475"/>o dirae Ciconum matres Geticique furores 
<lb n="476"/>et damnata deis Rhodope! tulit ora reuulsa 
<lb n="477"/>in pontum, ripis utraque sequentibus, Hebrus. 
<lb n="478"/>tum quoque, cum rapidi caput a ceruice recisum 
<lb n="479"/>portarent fluctus, subito emicuere per undas 
<lb n="480"/>ad murmur cete toto exultantia ponto.</q> </p>
<lb n="481"/><p>Sic tunc Pierius bellis durata uirorum 
<lb n="482"/>pectora Castalio frangebat carmine Teuthras. 
<lb n="483"/>interea placida attulerant iam flamina terris 
<lb n="484"/>Magonem Libycis. lauro redimita subibat 
<lb n="485"/>optatos puppis portus, pelagoque micabant <pb/> 
<lb n="486"/>captiua arma procul celsa fulgentia prora. 
<lb n="487"/>at patulo surgens iam dudum ex aequore late 
<lb n="488"/>nauticus implebat resonantia litora clamor, 
<lb n="489"/>et simul adductis percussa ad pectora tonsis 
<lb n="490"/>centeno fractus spumabat uerbere pontus. 
<lb n="491"/>nec lentum in medios rapienda ad gaudia uulgus 
<lb n="492"/>procurrit fluctus, elataque turba fauore 
<lb n="493"/>certatim ingenti celebrat noua gaudia plausu. 
<lb n="494"/>aequatur rector diuis: illum undique matres, 
<lb n="495"/>illum turba minor moniti gaudere nepotes, 
<lb n="496"/>et senior manus et iuxta populusque patresque 
<lb n="497"/>mactatis superum digna<add>n</add>tur honore iuuencis. 
<lb n="498"/>sic patriam Mago et portas ingressus ouantis 
<lb n="499"/>fraternae laudis fama. ruit inde senatus, 
<lb n="500"/>et multo patrum stipatur curia coetu. 
<lb n="501"/>tum diuos ueneratus auum de more uetusto 
<lb n="502"/><q>Martem</q> ait <q>egregium et fractas, quis Itala tellus 
<lb n="503"/>nitebatur, opes, pars ipse haud parua laborum, 
<lb n="504"/>nuntio. pugnatum superis in uota secundis. 
<lb n="505"/>est locus, Aetoli signat quem gloria regis, 
<lb n="506"/>possessus quondam prisca inter saecula Dauno. 
<lb n="507"/>umentis rapido circumdat gurgite campos 
<lb n="508"/>Aufidus et stagnis intercipit arua refusis, 
<lb n="509"/>mox fluctus ferit Hadriacos magnoque fragore 
<lb n="510"/>cedentem impellit retrorsus in aequora pontum. 
<lb n="511"/>hic Varro et magnum Latia inter nomina Paulus 
<lb n="512"/>nomen, quis rerum ducibus permissa potestas, 
<lb n="513"/>uixdum depulsa nigrae caligine noctis 
<lb n="514"/>inuadunt campum et late fulgentibus armis 
<lb n="515"/>accendunt ultro lucem surgentis Eoi. 
<lb n="516"/>nos contra (nam germanum furor acer agebat 
<lb n="517"/>optatae pugnae) castris cita signa mouemus. 
<lb n="518"/>intremit et tellus et pulsus mugit Olympus. 
<lb n="519"/>hic fluuium et campos abscondit caede uirorum 
<lb n="520"/>ductor, quo numquam maiorem ad bella tulerunt 
<lb n="521"/>rectorem terrae. uidi cum turbine saeuo 
<lb n="522"/>Ausonia et sonitu bellantis fusa per agros 
<lb n="523"/>uni terga daret. uidi cum Varro citato 
<lb n="524"/>auferretur equo, proiectis degener armis. 
<lb n="525"/>quin et magnanimum perfosso corpore telis 
<lb n="526"/>strage super socium uidi te, Paule, cadentem. 
<lb n="527"/>Aegatis ille et seruilia foedera larga 
<lb n="528"/>ultus caede dies: non plus optasse liberet 
<lb n="529"/>quam tum concessit dexter deus. altera iam lux 
<lb n="530"/>si talis redeat, populis sis omnibus una 
<lb n="531"/>tum, Carthago, caput terrasque colare per omnis. 
<lb n="532"/>testes hi stragis, quos signum inlustre superbis 
<lb n="533"/>mos laeua gestare uiris.</q> tum funditur ante 
<lb n="534"/>ora admirantum praefulgens anulus auro 
<lb n="535"/>datque fidem uerbis haud paruo insignis aceruo. 
<lb n="536"/>hinc iterum repetens, <q>Restat nunc sedibus imis 
<lb n="537"/>uertenda atque aequanda solo iam subruta Roma. 
<lb n="538"/>adnitamur:</q> ait <q>uires refouete tot haustas 
<lb n="539"/>casibus, et pateant non parca aeraria dextris 
<lb n="540"/>quas emimus bello. defit iam belua, tristis 
<lb n="541"/>Ausoniis terror, necnon alimenta fatigant.</q> </p>
<lb n="542"/><p>Atque ea dum memorat, toruo conuersus in ora 
<lb n="543"/>Hannonis uultu, quem gliscens gloria prauum 
<lb n="544"/>ductori<add>s</add> studio iam dudum agitabat acerbo: 
<lb n="545"/><q>Iamne tibi dextras inceptaque nostra probamus? 
<lb n="546"/>iam fas Dardanio me non seruire colono? 
<lb n="547"/>anne iterum Hannibalem dedi placet? atra ueneno 
<lb n="548"/>inuidiae nigroque undantia pectora felle, 
<lb n="549"/>tandem tot titulis totque exorata tropaeis, <pb/> 
<lb n="550"/>infelix muta. dextra en, en dextera, quam tu 
<lb n="551"/>Aeneadis lacerare dabas, et litora et amnes 
<lb n="552"/>et stagna et latos impleuit sanguine campos.</q> 
<lb n="553"/>haec Mago, atque animos fauor haud obscurus alebat. </p>
<lb n="554"/><p>Cui, simul inuidia atque ira stimulantibus, Hanno<add>n</add>: 
<lb n="555"/><q>Talia uesani iuuenis conuicia miror 
<lb n="556"/>haud equidem: tumet ingenio, fraternaque corda 
<lb n="557"/>non tarde agnoscas et uirus futtile linguae. 
<lb n="558"/>qui ne mutatum uanis absistere credat, 
<lb n="559"/>nunc pacem orandum, nunc improba foedere rupto 
<lb n="560"/>arma reponendu<add>m</add> et bellum exitiale cauendum 
<lb n="561"/>auctor ego. atque adeo uosmet perpendite, quaeso, 
<lb n="562"/>quid ferat: haud aliud nobis censere relictum est. 
<lb n="563"/>tela, uiros, aurum, classis, alimenta precatur 
<lb n="564"/>belligeramque feram. uictus non plura dedissem. 
<lb n="565"/>sanguine Dardanio Rutulos saturauimus agros, 
<lb n="566"/>et iacet in campis Latium. deponere curas 
<lb n="567"/>tandem ergo, bone, da uictor, liceatque sedere 
<lb n="568"/>in patria, liceat non exhaurire rapacis 
<lb n="569"/>impensis belli uacuatos saepe penates. 
<lb n="570"/>nunc en, nunc, inquam (falsa ut praesagia nostra 
<lb n="571"/>sint, oro, mensque augurio ludatur inani), 
<lb n="572"/>haud procul est funesta dies. atrocia noui 
<lb n="573"/>corda ac prospicio natas e cladibus iras. 
<lb n="574"/>uos ego, uos metuo, Cannae. summittite signa 
<lb n="575"/>atque adeo temptate, agedum, ac deposcite pacem: 
<lb n="576"/>non dabitur. parat ille dolor, mihi credite, maius 
<lb n="577"/>exitium accepto, citiusque haec foedera uictor 
<lb n="578"/>quam uictus dabit. atque adeo, qui tanta superbo 
<lb n="579"/>facta sonas ore et spumanti turbine perflas 
<lb n="580"/>ignorantum aures, dic, en, germanus in armis <pb/> 
<lb n="581"/>ille tuus par Gradiuo, per saecula tellus 
<lb n="582"/>cui similem numquam ductorem in bella creauit, 
<lb n="583"/>moenia Romuleae cur nondum uiderit urbis? 
<lb n="584"/>scilicet e gremio matrum rapiamus in hostem 
<lb n="585"/>nondum portandis habiles grauioribus armis, 
<lb n="586"/>aeratas iussi texamus mille carinas, 
<lb n="587"/>atque omnis Libyae quaeratur belua terris, 
<lb n="588"/>ut longa imperia atque armatos proroget annos 
<lb n="589"/>Hannibal et regnum trahat usque in tempora fati? 
<lb n="590"/>uos uero (neque enim occulto circumdamur astu) 
<lb n="591"/>ne dulcis spoliate domos, castrisque potentum 
<lb n="592"/>atque opibus sancite modum. pax optima rerum 
<lb n="593"/>quas homini nouisse datum est, pax una triumphis 
<lb n="594"/>innumeris potior, pax custodire salutem 
<lb n="595"/>et ciuis aequare potens reuocetur in arcis 
<lb n="596"/>tandem Sidonias, et fama fugetur ab urbe 
<lb n="597"/>perfidiae, Phoenissa, tua. si tanta libido 
<lb n="598"/>armorum tenet atque enses non reddere perstat 
<lb n="599"/>poscenti patriae, nil suppeditare furori 
<lb n="600"/>hortor et haec fratri Magonem dicta referre.</q> </p>
<lb n="601"/><p>Plura adnectentem (neque enim satiauerat iras 
<lb n="602"/>dicendo) clamor turbat diuersa uolentum: 
<lb n="603"/><q>Si Libyae decus, haud ulli superabilis armis, 
<lb n="604"/>Hannibal est irae tibi, destituemus ad ipsas 
<lb n="605"/>uictorem metas nec opum adiumenta feremus, 
<lb n="606"/>inuidia unius sceptra ut iam parta retardet?</q> 
<lb n="607"/>inde alacres tribuunt quae belli posceret usus 
<lb n="608"/>absentique suum iactant sub teste fauorem. 
<lb n="609"/>mox eadem terris placitum traducere Hiberis, 
<lb n="610"/>dum malus obtrectat facta immortalia liuor 
<lb n="611"/>nec sinit adiutas ductoris crescere laudes. <pb/> 
</p></div1>

<div1 type="book" n="12">
<p> 
<lb n="1"/>Iam terra glaciale caput fecundaque nimbis 
<lb n="2"/>tempora et austrifero nebulosam uertice frontem 
<lb n="3"/>immitis condebat Hiems, blandisque salubre 
<lb n="4"/>uer Zephyris tepido mulcebat rura sereno. 
<lb n="5"/>prorumpit Capua Poenus uicinaque late 
<lb n="6"/>praemisso terrore quatit, ceu condita bruma, 
<lb n="7"/>dum Riphaea rigent Aquilonis flamina, tandem 
<lb n="8"/>euoluit serpens arcano membra cubili 
<lb n="9"/>et spondente die nouus emicat atque coruscum 
<lb n="10"/>fert caput et saniem sublatis faucibus efflat. 
<lb n="11"/>at Libyci ducis ut fulserunt signa per agros, 
<lb n="12"/>desolata metu cuncta, et suadente pauore 
<lb n="13"/>uallo se clausere simul trepidique salutis 
<lb n="14"/>expectant ipsis metuentes moenibus hostem. </p>
<lb n="15"/><p>Sed non ille uigor qui ruptis Alpibus arma 
<lb n="16"/>intulerat dederatque uias Trebiaque potitus 
<lb n="17"/>Maeonios Italo scelerauit sanguine fluctus 
<lb n="18"/>tunc inerat. molli luxu madefacta meroque 
<lb n="19"/>&dagger;inlecebris somni torpentia membra fluebant. 
<lb n="20"/>quis gelidas suetum noctes thorace grauatis 
<lb n="21"/>sub Ioue non aequo trahere et tentoria saepe 
<lb n="22"/>spernere, ubi hiberna ruerent cum grandine nimbi, 
<lb n="23"/>ac ne nocte quidem clipeiue ensesue reposti, 
<lb n="24"/>non pharetrae aut iacula, et pro membris arma fuere, 
<lb n="25"/>tum graue cassis onus maioraque pondera uisa <pb/> 
<lb n="26"/>parmarum ac nullis fusae stridoribus hastae. </p>
<lb n="27"/><p>Prima instaurantem sensit certamina mitis 
<lb n="28"/>Parthenope, non diues opum, non spreta uigoris, 
<lb n="29"/>sed portus traxere ducem secura uolentem 
<lb n="30"/>aequora, quae peteret ueniens Carthagine puppis. 
<lb n="33"/>Sirenum dedit una suum (memorabile) nomen 
<lb n="34"/>Parthenope muris Acheloias, aequore cuius 
<lb n="35"/>regnauere diu cantus, cum dulce per undas 
<lb n="36"/>exitium miseris caneret non prospera nautis. 
<lb n="31"/>nunc molles urbi ritus atque hospita Musis 
<lb n="32"/>otia et exemptum curis grauioribus aeuum. 
<lb n="37"/>haec pone adgressus (nam frontem clauserat aequor) 
<lb n="38"/>moenia non ullas ualuit perfringere Poenus 
<lb n="39"/>tota mole uias frustraque inglorius ausi 
<lb n="40"/>pulsauit quatiens obstructas ariete portas. 
<lb n="41"/>stabat Cannarum Graia ad munimina uictor 
<lb n="42"/>nequiquam et cautae mentis consulta probabat 
<lb n="43"/>euentu, qui post Dauni stagnantia regna 
<lb n="44"/>sanguine Tarpeias ire abstinuisset ad arces. 
<lb n="45"/><q>En, qui nos segnes et nescire addere cursum 
<lb n="46"/>factis iactastis, quod uobis scandere nuper 
<lb n="47"/>non acie ex ipsa concessum moenia Romae, 
<lb n="48"/>intrate atque epulas promissas sede Tonantis 
<lb n="49"/>his, quae Graia manus defendit, reddite tectis.</q> 
<lb n="50"/>talia iactabat famaeque pudore futurae, <pb/> 
<lb n="51"/>inritus incepti prima si absisteret urbe, 
<lb n="52"/>audebat cuncta atque acuebat fraudibus enses. 
<lb n="53"/>sed subitae muris flammae totoque fluebant 
<lb n="54"/>aggeris anfractu tela improuisa per auras. 
<lb n="55"/>haud secus, occuluit saxi quo uertice fetus 
<lb n="56"/>ales fulua Iouis, tacito si ad culmina nisu 
<lb n="57"/>euasit serpens terretque propincus hiatu, 
<lb n="58"/>illa hostem rostro atque adsuetis fulmina ferre 
<lb n="59"/>unguibus incessens nidi circumuolat orbem. </p>
<lb n="60"/><p>Tandem ad uicinos Cumarum uertere portus 
<lb n="61"/>defessus subiit uarioque lacessere motu 
<lb n="62"/>fortunam et famae turbando obstare sinistrae. 
<lb n="63"/>sed custos urbi Gracchus tutela uel ipsis 
<lb n="64"/>certior arcebat muris iterumque sedere 
<lb n="65"/>portis atque aditus iterum sperare uetabat. 
<lb n="66"/>lustrat inops animi rimaturque omnia circum 
<lb n="67"/>alite uectus equo rursusque hortatibus infit 
<lb n="68"/>laudum agitare suos: <q>Pro di, quis terminus</q> inquit 
<lb n="69"/><q>ante urbes standi Graias, oblite tuorum 
<lb n="70"/>factorum miles? quis erit modus? Alpibus astat 
<lb n="71"/>nimirum maior moles, et scandere caelum 
<lb n="72"/>pulsantis iubeo scopulos. quamquam altera detur 
<lb n="73"/>si similis tellus, aliaeque repente sub astra 
<lb n="74"/>exsurgant rupes, non ibis et arduus arma 
<lb n="75"/>me ducente feres? tene heu Cumanus hiantem 
<lb n="76"/>agger adhuc murusque tenet Gracchusue, moueri 
<lb n="77"/>non ausus portis? paruo in discrimine cerno 
<lb n="77a"/> <gap/> <lb n="78"/>an uobis gentes quaecumque labore parastis 
<lb n="79"/>casu gesta putent? per uos Tyrrhena fauentum 
<lb n="80"/>stagna deum, per ego et Trebiam cineresque Sagunti 
<lb n="81"/>obtestor, dignos iam uosmet reddite uestra 
<lb n="82"/>quam trahitis fama et reuocate in pectora Cannas.</q> </p>
<lb n="83"/><p>Sic ductor fessas luxu attritasque secundis 
<lb n="84"/>erigere et uerbis temptabat sistere mentes. 
<lb n="85"/>atque hic perlustrans aditus fulgentia cernit 
<lb n="86"/>arcis templa iugo, quorum tum Virrius, altae 
<lb n="87"/>immitis ductor Capuae, primordia pandit. 
<lb n="88"/><q>Non est hoc</q> inquit <q>nostri, quod suspicis, aeui: 
<lb n="89"/>maiores fecere manus. cum regna timeret 
<lb n="90"/>Dictaei regis (sic fama est) linquere terras 
<lb n="91"/>Daedalus inuenit nec toto signa sequenti 
<lb n="92"/>orbe dare, aetherias aliena tollere in auras 
<lb n="93"/>ausus se penna atque homini monstrare uolatus. 
<lb n="94"/>suspensum hic librans media inter nubila corpus 
<lb n="95"/>enauit superosque nouus conterruit ales. 
<lb n="96"/>natum etiam docuit falsae sub imagine plumae 
<lb n="97"/>attemptare uias uolucrum, lapsumque solutis 
<lb n="98"/>pennarum remis et non felicibus alis 
<lb n="99"/>turbida plaudentem uidit freta. dumque dolori 
<lb n="100"/>indulget subito motis ad pectora palmis, 
<lb n="101"/>nescius heu planctu duxit moderante uolatus. 
<lb n="102"/>hic pro nubiuago gratus pia templa meatu 
<lb n="103"/>instituit Phoebi atque audacis exuit alas.</q> </p>
<lb n="104"/><p>Virrius haec: sed enim ductor numerabat inertis 
<lb n="105"/>atque actos sine Marte dies ac stare pudebat. 
<lb n="106"/>ingemit aduersis respectansque inrita tecta 
<lb n="107"/>urbe Dicarchea parat exsatiare dolorem. 
<lb n="108"/>hic quoque nunc pelagus, nunc muri saxea moles 
<lb n="109"/>officit audenti defensantumque labores. 
<lb n="110"/>dumque tenet socios dura atque obsaepta uiarum <pb/> 
<lb n="111"/>rumpere nitentis lentus labor, ipse propinqua 
<lb n="112"/>stagnorum terraeque simul miracula lustrat. </p>
<lb n="113"/><p>Primores adsunt Capuae: docet ille, tepentes 
<lb n="114"/>unde ferant nomen Baiae, comitemque dedisse 
<lb n="115"/>Dulichiae puppis stagno sua nomina monstrat. 
<lb n="116"/>ast hic Lucrino mansisse uocabula quondam 
<lb n="117"/>Cocyti memorat medioque in gurgite ponti 
<lb n="118"/>Herculeum commendat iter, qua discidit aequor 
<lb n="119"/>Amphitryoniades armenti uictor Hiberi. 
<lb n="120"/>ille, olim populis dictum Styga, nomine uerso 
<lb n="121"/>stagna inter celebrem nunc mitia monstrat Auernum: 
<lb n="122"/>tum tristi nemore atque umbris nigrantibus horrens 
<lb n="123"/>et formidatus uolucri letale uomebat 
<lb n="124"/>suffuso uirus caelo Stygiaque per urbes 
<lb n="125"/>religione sacer saeuum retinebat honorem. 
<lb n="126"/>huic uicina palus (fama est Acherontis ad undas 
<lb n="127"/>pandere iter) caecas stagnante uoragine fauces 
<lb n="128"/>laxat et horrendos aperit telluris hiatus 
<lb n="129"/>interdumque nouo perturbat lumine manis. 
<lb n="130"/>at iuxta caligantis longumque per aeuum 
<lb n="131"/>infernis pressas nebulis pallente sub umbra 
<lb n="132"/>Cimmerias iacuisse domos noctemque profundam 
<lb n="133"/>Tartareae narrant urbis. tum sulphure et igni 
<lb n="134"/>semper anhelantis coctoque bitumine campos 
<lb n="135"/>ostentant. tellus, atro exundante uapore 
<lb n="136"/>suspirans ustisque diu calefacta medullis, 
<lb n="137"/>aestuat et Stygios exhalat in aera flatus; 
<lb n="138"/>&dagger;parturit et tremulis metuendum exsibilat antris, 
<lb n="139"/>interdumque, cauas luctatus rumpere sedis 
<lb n="140"/>aut exire fretis, sonitu lugubre minaci 
<lb n="141"/>Mulciber immugit lacerataque uiscera terrae 
<lb n="142"/>mandit et exesos labefactat murmure montis. 
<lb n="143"/>tradunt Herculea prostratos mole Gigantas 
<lb n="144"/>tellurem iniectam quatere, et spiramine anhelo 
<lb n="145"/>torreri late campos, quotiensque minantur 
<lb n="146"/>rumpere compagem impositam, expallescere caelum. 
<lb n="147"/>apparet Prochyte saeuum sortita Mimanta, 
<lb n="148"/>apparet procul Inar<add>i</add>me, quae turbine nigro 
<lb n="149"/>fumantem premit Iapetum flammasque rebelli 
<lb n="150"/>ore eiectantem et, si quando euadere detur, 
<lb n="151"/>bella Ioui rursus superisque iterare uolentem. 
<lb n="152"/>monstrantur Vesuuina iuga atque in uertice summo 
<lb n="153"/>depasti flammis scopuli stratusque ruina 
<lb n="154"/>mons circum atque Aetnae fatis certantia saxa. 
<lb n="155"/>necnon Misenum seruantem Idaea sepulcro 
<lb n="156"/>nomina et Herculeos uidet ipso in litore Baulos: 
<lb n="157"/>miratur pelagique minas terraeque labores. </p>
<lb n="158"/><p>Quae postquam perspecta uiro, regressus ad altos 
<lb n="159"/>inde Pheretiadum muros, frondentia laeto 
<lb n="160"/>palmite deuastat Nysaea cacumina Gauri. 
<lb n="161"/>hinc ad Chalcidicam transfert citus agmina Nolam. 
<lb n="162"/>campo Nola sedet crebris circumdata in orbem 
<lb n="163"/>turribus et celso facilem tutatur adiri 
<lb n="164"/>planitiem uallo, sed, qui non turribus arma 
<lb n="165"/>defendenda daret, uerum ultro moenia dextra 
<lb n="166"/>protegeret, Marcellus opem auxiliumque ferebat. 
<lb n="167"/>isque ubi Agenoream procul aduentare per aequor 
<lb n="168"/>et ferri ad muros nubem uidet, <q>Arma, cruentus 
<lb n="169"/>hostis adest, capite arma, uiri</q> clamatque capitque. 
<lb n="170"/>circumstant rapidi iuuenes aptantque frementi <pb/> 
<lb n="171"/>sanguineas de more iubas. sonat inde, citato 
<lb n="172"/>agmina disponens passu: <q>Tu limina dextrae 
<lb n="173"/>seruabis portae, Nero; tu conuerte cohortes 
<lb n="174"/>ad laeuam patrias et Larinatia signa, 
<lb n="175"/>clarum Volscorum, Tulli, decus. ast ubi iusso, 
<lb n="176"/>per tacitum ruptis subita ui fundite portis 
<lb n="177"/>telorum in campos nimbum. ferar ipse reuulsa 
<lb n="178"/>in medios equitumque traham certamina porta.</q> </p>
<lb n="179"/><p>Dumque ea Marcellus, iam claustra reuellere Poeni 
<lb n="180"/>et scalis spretis temptabant rumpere muros. 
<lb n="181"/>insonuere tubae passim clamorque uirorum 
<lb n="182"/>hinnitusque, simul litui raucoque tumultu 
<lb n="183"/>cornua et in membris concussa furentibus arma. 
<lb n="184"/>fertur acerba lues disiectis incita portis 
<lb n="185"/>effusaeque ruunt inopino flumine turmae, 
<lb n="186"/>improbus ut fractis exundat molibus amnis, 
<lb n="187"/>propulsum ut Borea scopulis impingitur aequor, 
<lb n="188"/>ut rupto terras inuadunt carcere uenti. 
<lb n="189"/>nec torrente Libys uiso armorumque uirumque 
<lb n="190"/>deiectus spe s<add>t</add>are ualet. dux Dardanus instat 
<lb n="191"/>attonito, praegressus equo, tergisque ruentum 
<lb n="192"/>incumbens hasta socios nunc uoce fatigat: 
<lb n="193"/><q>Perge, age, fer gressus. dexter deus, horaque nostra est. 
<lb n="194"/>hac iter ad muros Capuae,</q> nunc rursus in hostem 
<lb n="195"/>conuersus: <q>Sta. quo raperis? non terga tuorum, 
<lb n="196"/>te, ductor Libyae, increpito: sta. campus et arma 
<lb n="197"/>et Mars in manibus. dimitto e caede cohortes: 
<lb n="198"/>spectemur soli. Marcellus proelia posco.</q> 
<lb n="199"/>sic rector Latius, iuuenique inuadere pugnam 
<lb n="200"/>Barcaeo suadebat honor pretiumque pericli. </p>
<lb n="201"/><p>Sed non haec placido cernebat pectore Iuno 
<lb n="202"/>coeptoque auertit suprema in fata ruentem. 
<lb n="203"/>sistere perculsos ille et reuocare laborat: 
<lb n="204"/><q>Talesne e gremio Capuae tectisque sinistris 
<lb n="205"/>egredimur? state, o miseri, quis gloria summa 
<lb n="206"/>dedecori est. nil uos hodie, mihi credite, terga 
<lb n="207"/>uertentis fidum expectat. meruistis ut omnis 
<lb n="208"/>ingruat Ausonia, et saeuo Mauorte parastis 
<lb n="209"/>ne qua spes fusos pacis uitaeque maneret.</q> 
<lb n="210"/>uincebat clamore tubas uocisque uigore 
<lb n="211"/>quamuis obstructas saeuus penetrabat in auris. </p>
<lb n="212"/><p>Polydamanteis iuuenis Pedianus in armis 
<lb n="213"/>bella agitabat atrox Troianaque semina et ortus 
<lb n="214"/>atque Antenorea sese de stirpe ferebat, 
<lb n="215"/>haud leuior generis fama sacroque Timauo 
<lb n="216"/>gloria et Euganeis dilectum nomen in oris. 
<lb n="217"/>huic pater Eridanus Venetaeque ex ordine gentes 
<lb n="218"/>atque Apono gaudens populus, seu bella cieret 
<lb n="219"/>seu Musas placidus doctaeque silentia uitae 
<lb n="220"/>mallet et Aonio plectro mulcere labores, 
<lb n="221"/>non ullum dixere parem, nec notior alter 
<lb n="222"/>Gradiuo iuuenis nec Phoebo notior alter. 
<lb n="223"/>qui postquam, effusis urgens uestigia frenis 
<lb n="224"/>Poenorum, iuxta galeam atque insigne perempti 
<lb n="225"/>agnouit spolium Pauli (puer illa gerebat 
<lb n="226"/>non paruo laetus ductoris munere Cinyps, 
<lb n="227"/>dilectus Poeno Cinyps, quo gratior ora 
<lb n="228"/>non fuit ac nulla nituit plus fronte decoris: 
<lb n="229"/>quale micat semperque nouum est quod Tiburis aura 
<lb n="230"/>pascit ebur, uel qui miro candoris honore 
<lb n="231"/>lucet in aure lapis rubris aduectus ab undis.)&mdash; 
<lb n="232"/>quem postquam egregium cristis et casside nota 
<lb n="233"/>fulgentem extremo Pedianus in agmine uidit, 
<lb n="234"/>ceu subita ante oculos Pauli emersisset imago 
<lb n="235"/>sedibus infernis amissaque posceret arma, 
<lb n="236"/>inuadit frendens: <q>Tune, ignauissime, sacri <pb/> 
<lb n="237"/>portabis capitis, quae non sine crimine uester 
<lb n="238"/>inuidiaque deum gestaret tegmina ductor? 
<lb n="239"/>en Paulus.</q> uocat inde uiri ad spectacula manis 
<lb n="240"/>et fugientis agit costis penetrabile telum. 
<lb n="241"/>tum delapsus equo galeam atque insignia magni 
<lb n="242"/>consulis abrumpit dextra spoliatque nitentem. 
<lb n="243"/>soluitur omne decus leto, niueosque per artus 
<lb n="244"/>it Stygius color et formae populatur honores. 
<lb n="245"/>ambrosiae cecidere comae, uiolataque ceruix 
<lb n="246"/>marmoreum in iugulum collo labente recumbit. 
<lb n="247"/>haud secus Oceano rediens Cythereius ignis, 
<lb n="248"/>cum sese Veneri iactat splendore refecto, 
<lb n="249"/>si subita inuadat nubes, hebetatur et atris 
<lb n="250"/>decrescens tenebris languentia lumina condit. 
<lb n="251"/>ipse etiam rapta Pedianus casside nudos 
<lb n="252"/>attonitus stupet ad uultus irasque coercet. 
<lb n="253"/>tum galeam magno socium clamore reportans 
<lb n="254"/>immitem quatiebat ecum, spumantia saeuo 
<lb n="255"/>frena cruentantem morsu. cui turbidus armis 
<lb n="256"/>obuia Marcellus rapido tulit ora tumultu 
<lb n="257"/>adgnoscensque decus <q>Macte <add>o</add> uirtutis auitae, 
<lb n="258"/>macte Antenoride! nunc</q> inquit <q>rapta petamus, 
<lb n="259"/>quod superest, Libyci ductoris tegmina,</q> et ardens 
<lb n="260"/>terrificis saeuam fundit stridoribus hastam. 
<lb n="261"/>nec forsan uoti uanus foret, obuia ni uis 
<lb n="262"/>Gestaris opposito tenuisset corpore telum. 
<lb n="263"/>qui dum uicinis ductorem protegit armis, 
<lb n="264"/>transabiit non hunc sitiens grauis hasta cruorem 
<lb n="265"/>ingentisque minas mutata morte peregit. 
<lb n="266"/>auehitur raptim ductor discrimine leti 
<lb n="267"/>turbatus cursumque furens ad castra capessit. </p>
<lb n="268"/><p>Iamque fugae immodicus tendit certamine gressum 
<lb n="269"/>praecipitem uersis Poenorum exercitus armis. 
<lb n="270"/>adsequitur telis hostis, longasque uiritim 
<lb n="271"/>exsatiant iras cladum caeloque cruentos 
<lb n="272"/>certatim ostentant et dis ultoribus enses. 
<lb n="273"/>ille dies primus docuit, quod credere nemo 
<lb n="274"/>auderet superis, Martis certamine sisti 
<lb n="275"/>posse ducem Libyae. raptant currusque uirosque 
<lb n="276"/>Massylamque feram, et uiuis auulsa reportant 
<lb n="277"/>tegmina bellantum atque abeunt, sub cuspide terga 
<lb n="278"/>contenti uidisse ducis. tum Martis adaequant 
<lb n="279"/>Marcellum decori: graditur comitante triumpho 
<lb n="280"/>maior quam ferret cum uictor opima Tonanti. </p>
<lb n="281"/><p>Inde furens, postquam uallo uix depulit hostem, 
<lb n="282"/>ductor Agenoreus <q>Quando hanc quantoque cruore 
<lb n="283"/>hostili labem eluerim? mea terga uidere 
<lb n="284"/>contigit Ausoniae? mene,</q> inquit <q>summe deorum, 
<lb n="285"/>post Trebiam statuis tam turpi funere dignum? 
<lb n="286"/>uosque, inuicta diu, nunc heu sine Marte iuuentus, 
<lb n="287"/>debellata bonis Capuae, non degener ipse 
<lb n="288"/>gestorum Ausoniis uerti uictricia signa: 
<lb n="289"/>uobis terga dedi. uidi, cum ad bella uocarem, 
<lb n="290"/>non secus atque Italo fugere a ductore pauentis. 
<lb n="291"/>quid relicum prisci Martis tibi, qui dare terga 
<lb n="292"/>me reuocante potes?</q> fundebat talia Poenus. 
<lb n="293"/>at Latiae sese Nolana ad moenia turmae 
<lb n="294"/>portantes spolia insigni clamore ferebant. </p>
<lb n="295"/><p>At consueta grauis per longum audire suorum 
<lb n="296"/>euentus Roma et numquam recreata secundis, 
<lb n="297"/>adlato tandem faustae certamine pugnae 
<lb n="298"/>erigitur primoque deum se munere tollit. 
<lb n="299"/>ante omnis pigra in Martem fugiensque laborum, 
<lb n="300"/>dum bellum tonat, et sese furata iuuentus 
<lb n="301"/>dat poenas latebrae. tum, qui dulcedine uitae 
<lb n="302"/>inuenere dolos iurataque foedera Poeno 
<lb n="303"/>corrupere, notant et purgant crimine gentem. <pb/> 
<lb n="304"/>punitur patriam meditati linquere terram 
<lb n="305"/>consilium infelix scelerataque culpa Metelli. 
<lb n="306"/>talia corda uirum. sed enim nec femina cessat 
<lb n="307"/>mente aequare uiros et laudis poscere partem. 
<lb n="308"/>omnis, prae sese portans capitisque manusque 
<lb n="309"/>antiquum decus ac derepta monilia collo, 
<lb n="310"/>certatim matrona ruit belloque ministrant. 
<lb n="311"/>haud tanta cessisse uiros in tempore tali 
<lb n="312"/>laudis sorte piget, factoque in saecula ituro 
<lb n="313"/>laetantur tribuisse locum. tum celsa senatus 
<lb n="314"/>subsequitur turba. in medium certamine magno 
<lb n="315"/>priuatae cumulantur opes. nudare penatis 
<lb n="316"/>ac nihil arcanos uitae melioris ad usus 
<lb n="317"/>seposuisse iuuat. coit et sine nomine uulgus. 
<lb n="318"/>corpore sic toto ac membris Roma omnibus usa, 
<lb n="319"/>exanguis rursus tollebat ad aethera uultus. </p>
<lb n="320"/><p>Addunt spem miseris dulcem Parnasia Cirrha 
<lb n="321"/>portantes responsa uiri. nam laeta ferebant 
<lb n="322"/>exaudisse adytis, sacra cum uoce tonaret 
<lb n="323"/>antrum et mugiret Phoebo iam intrata sacerdos: 
<lb n="324"/><q>Soluite, gens Veneris, grauioris corde timores: 
<lb n="325"/>aduersa et quicquid duri sub Marte manebat 
<lb n="326"/>exhaustum est uobis. restant leuiora laborum 
<lb n="327"/>et sine pernicie terror. dis uota precesque 
<lb n="328"/>ferte modo et tepidos aris libate cruores, 
<lb n="329"/>neu date terga malis. aderit Gradiuus, et ipse 
<lb n="330"/>Delius auertet propiora pericula uates 
<lb n="331"/>Troianos notus semper minuisse labores. 
<lb n="332"/>sed uero, sed enim ante omnis altaria fument 
<lb n="333"/>centum festa Ioui: centum cadat hostia cultris. 
<lb n="334"/>ille trucem belli nubem saeuasque procellas 
<lb n="335"/>in Libyam uiolentus aget: spectabitis ipsi 
<lb n="336"/>aegida turbato quatientem in proelia mundo.</q> 
<lb n="337"/>atque ea Parnasi postquam clamata sub antris 
<lb n="338"/>adlatum, uulgique deus peruenit ad auris, 
<lb n="339"/>in Capitolinas certatim scanditur arces, 
<lb n="340"/>sternunturque Ioui et delubrum sanguine honorant; 
<lb n="341"/>tum paeana canunt responsaque fida precantur. </p>
<lb n="342"/><p>Interea adsuetis senior Torquatus in armis 
<lb n="343"/>Sardoas patrio quatiebat milite terras. 
<lb n="344"/>namque ortum Iliaca iactans ab origine nomen 
<lb n="345"/>in bella Hampsagoras Tyrios renouata uocarat. 
<lb n="346"/>proles pulchra uiro nec tali digna parente 
<lb n="347"/>Hostus erat, cuius fretus fulgente iuuenta 
<lb n="348"/>ipse asper paci crudos sine uiribus annos 
<lb n="349"/>barbarici studio ritus refouebat in armis. 
<lb n="350"/>isque ubi Torquatum raptim properata ferentem 
<lb n="351"/>signa uidet pugnaeque auidas accedere dextras, 
<lb n="352"/>fraude loci nota latebrosa per auia saltus 
<lb n="353"/>euolat et prouisa fugae compendia captans 
<lb n="354"/>uirgulta tegitur ualle ac frondentibus umbris. </p>
<lb n="355"/><p>Insula fluctisono circumuallata profundo 
<lb n="356"/>fastigatur aquis compressaque gurgite terras 
<lb n="357"/>enormis cohibet nudae sub imagine plantae: 
<lb n="358"/>inde Ichnusa prius Grais memorata colonis. 
<lb n="359"/>mox Libyci Sardus generoso sanguine fidens 
<lb n="360"/>Herculis ex sese mutauit nomina terrae. 
<lb n="361"/>adfluxere etiam et sedes posuere coactas 
<lb n="362"/>dispersi pelago post eruta Pergama Teucri. 
<lb n="363"/>nec paruum decus, aduecto cum classe paterna 
<lb n="364"/>agmine Thespiadum, terris, Iol<add>a</add>e, dedisti. 
<lb n="365"/>fama est, cum laceris Actaeon flebile membris 
<lb n="366"/>supplicium lueret spectatae <add>in</add> fonte Dianae, <pb/> 
<lb n="367"/>attonitum nouitate mali fugisse parentem 
<lb n="368"/>per freta Aristaeum et Sardoos isse recessus. 
<lb n="369"/>Cyrenen monstrasse ferunt noua litora matrem. 
<lb n="370"/>serpentum tellus pura ac uiduata uenenis, 
<lb n="371"/>sed tristis caelo et multa uitiata palude. 
<lb n="372"/>qua uidet Italiam, saxoso torrida dorso 
<lb n="373"/>exercet scopulis late freta pallidaque intus 
<lb n="374"/>arua coquit nimium, Cancro fumantibus Austris. 
<lb n="375"/>cetera propensae Cereris nutrita fauore. </p>
<lb n="376"/><p>Hoc habitu terrae nemorosa per inuia crebro 
<lb n="377"/>Torquatum eludens Hostus Sidonia pugnae 
<lb n="378"/>tela expectabat sociosque laboris Hiberos. 
<lb n="379"/>qui postquam appulsis animos auxere carinis, 
<lb n="380"/>haud mora: prorumpit latebris, aduersaque late 
<lb n="381"/>agmina inhorrescunt, longumque coire uidetur 
<lb n="382"/>et conferre gradum. media interualla patentis 
<lb n="383"/>corripiunt campi properatis eminus hastis, 
<lb n="384"/>donec ad expertos enses, fidissima tela, 
<lb n="385"/>peruentum. dira inde lues: caeduntque caduntque 
<lb n="386"/>alternique animas saeuo in mucrone relincunt. </p>
<lb n="387"/><p>Non equidem innumeras caedes totque horrida facta 
<lb n="388"/>sperarim tanto digne pro nomine rerum 
<lb n="389"/>pandere nec dictis bellantum aequare calorem. 
<lb n="390"/>sed uos, Calliope, nostro donate labori 
<lb n="391"/>nota parum magni longo tradantur ut aeuo 
<lb n="392"/>facta uiri, et meritum uati sacremus honorem. 
<lb n="393"/>Ennius, antiqua Messapi ab origine regis, 
<lb n="394"/>miscebat primas acies, Latiaeque superbum 
<lb n="395"/>uitis adornabat dextra<add>m</add> decus. hispida tellus 
<lb n="396"/>miserunt Calabri: Rudiae genuere uetustae, 
<lb n="397"/>nunc Rudiae solo memorabile nomen alumno. 
<lb n="398"/>is prima in pugna (uates ut Thracius olim, 
<lb n="399"/>infestam bello quateret cum Cyzicus Argo, 
<lb n="400"/>spicula deposito Rhodopeia pectine torsit) 
<lb n="401"/>spectandum sese non parua strage uirorum 
<lb n="402"/>fecerat, et dextrae gliscebat caedibus ardor. 
<lb n="403"/>aduolat aeternum sperans fore pelleret Hostus 
<lb n="404"/>si tantam labem, ac perlibrat uiribus hastam. 
<lb n="405"/>risit nube sedens uani conamina coepti 
<lb n="406"/>et telum procul in uentos dimisit Apollo, 
<lb n="407"/>ac super his: <q>Nimium iuuenis nimiumque superbi 
<lb n="408"/>sperata hausisti. sacer hic ac magna sororum 
<lb n="409"/>Aonidum cura est et dignus Apolline uates. 
<lb n="410"/>hic canet inlustri primus bella Itala uersu 
<lb n="411"/>attolletque duces caelo, resonare docebit 
<lb n="412"/>hic Lat<add>i</add>is <add>H</add>elicona modis nec cedet honore 
<lb n="413"/>Ascraeo famaue seni.</q> sic Phoebus, et Hosto 
<lb n="414"/>ultrix per geminum transcurrit tempus harundo. 
<lb n="415"/>uertuntur iuuenis casu perculsa per agros 
<lb n="416"/>agmina, et effusae pariter dant terga cateruae. 
<lb n="417"/>tum pater audita nati nece turbidus irae 
<lb n="418"/>barbaricum atque immane gemens transfigit anhelum 
<lb n="419"/>pectus et ad manis urget uestigia nati. </p>
<lb n="420"/><p>At Libyae ductor, Marcello fractus et acri 
<lb n="421"/>contusus pugna, campos damnarat et arma: 
<lb n="422"/>uerterat ad miseras non aequi Martis Acerras. 
<lb n="423"/>inde, ubi permisit flammis atque ensibus urbem, 
<lb n="424"/>Nuceriae nihilo leuior nec parcior ira 
<lb n="425"/>incussit sese atque aequauit moenia terrae. 
<lb n="426"/>post Casilina sibi multum obluctatus iniquis 
<lb n="427"/>defendentum armis aegre reserauerat astu 
<lb n="428"/>limina et obsessis uitam pensauerat auro. <pb/> 
<lb n="429"/>iamque in Dauniacos transfundens agmina campos 
<lb n="430"/>flectebat rabiem quo praeda uel ira uocasset. 
<lb n="431"/>fumabat uersis incensa Petilia tectis, 
<lb n="432"/>infelix fidei miseraeque secunda Sagunto, 
<lb n="433"/>at quondam Herculeam seruare superba pharetram. </p>
<lb n="434"/><p>Verterat et mentem Tyria ad conata Tarentus, 
<lb n="435"/>portisque intrarant Poeni. sed enim arce corusca, 
<lb n="436"/>fisa loco, manus Ausoniae stipata sedebat. 
<lb n="437"/>hic, miranda mouens, classem quae condita portu 
<lb n="438"/>astabat (namque angustis e faucibus aequor 
<lb n="439"/>erumpit scopulos inter patuloque recessu 
<lb n="440"/>infundit campis secretum gurgite pontum)&mdash; 
<lb n="441"/>inclusas igitur, quibus haud enare dabatur 
<lb n="442"/>arce superposita, claustris maris extulit astu 
<lb n="443"/>perque auersa tulit portatas arua carinas. 
<lb n="444"/>lubrica roboreis aderant substramina plaustris, 
<lb n="445"/>atque recens caesi tergo prolapsa iuuenci 
<lb n="446"/>aequoream rota ducebat per gramina puppim. 
<lb n="447"/>et iam per collis dumosque ad litus adacta 
<lb n="448"/>innabat pelago ueniens sine remige classis. </p>
<lb n="449"/><p>Nuntius interea uectis non more carinis 
<lb n="450"/>terrentem freta curarum feruoribus implet, 
<lb n="451"/>dum procul Oebalios amet expugnare nepotes 
<lb n="452"/>et primus rostris sulcet naualibus arua, 
<lb n="453"/>adsessos Capuae muros: claustra ipsa reuelli 
<lb n="454"/>portarum, ac totum miseris incurrere bellum. 
<lb n="455"/>linquit coepta ferox, pennasque addente pudore 
<lb n="456"/>atque ira simul immani per proxima motu 
<lb n="457"/>euolat et minitans auida ad certamina fertur. 
<lb n="458"/>haud secus, amisso tigris si concita fetu 
<lb n="459"/>emicet, attonitae paucis lustratur in horis 
<lb n="460"/>Caucasus et saltu tramittitur alite Ganges, 
<lb n="461"/>donec fulmineo partus uestigia cursu 
<lb n="462"/>colligat et rabiem prenso consumat in hoste. </p>
<lb n="463"/><p>Obuius huic sparso Centenius agmine raptim 
<lb n="464"/>funditur audendi prauus facilisque periclis, 
<lb n="465"/>sed paruum decus Hannibali. nam uitis honore 
<lb n="466"/>perfunctus Latiae subito stimularat agrestis 
<lb n="467"/>semermemque manum sternendam obiecerat hosti. 
<lb n="468"/>bis septem demissa neci (nec substitit agmen) 
<lb n="469"/>milia, bis septem, quae non sollertior ense, 
<lb n="470"/>sed genus insignis, iustis ducebat in armis 
<lb n="471"/>Fuluius: ast aeque per corpora fusa iacentum 
<lb n="472"/>raptum iter est, uictorque moram non passus eundi. 
<lb n="473"/>exequiae tantum famam nomenque uolentem 
<lb n="474"/>mitificae mentis tenuerunt funere laeto. 
<lb n="475"/>namque per insidias, infandum, et ab hospite caesus, 
<lb n="476"/>conloquium et promissa petit dum perfida gentis 
<lb n="477"/>Lucanae, Gracchus caeco circumdatus astu 
<lb n="478"/>occiderat, laudemque Libys rapiebat humandi. </p>
<lb n="479"/><p>Sed nun<add>c</add>, ut scitum celerare ad moenia Poenum, 
<lb n="480"/><add>h</add>a<add>u</add>d stabat res ulla loco: iam consul uterque 
<lb n="481"/>praecipites aderant, Nola uis omnis, et Arpis 
<lb n="482"/>aeui floridior Fabius rapida arma ferebat. 
<lb n="483"/>hinc Nero et hinc uolucris Silanus nocte dieque 
<lb n="484"/>impellebat agens properata ad bella cohortis. 
<lb n="485"/>undique conueniunt, pariterque opponere cunctos 
<lb n="486"/>uni ductores iuueni placet. arduus ipse 
<lb n="487"/>Tifata insidit, propior qua moenibus instat 
<lb n="488"/>collis, et e tumulis subiectam despicit urbem. 
<lb n="489"/>uerum ubi tot sese circumfundentibus armis 
<lb n="490"/>uallatas socium portas unaque negari <pb/> 
<lb n="491"/>intrauisse sibi Capuaeque erumpere cernit, 
<lb n="492"/>anxius euentus, nunc ferro frangere coetum 
<lb n="493"/>obstantum meditatur, init nunc auia coepto 
<lb n="494"/>consilia atque astu quaerit tot milia portis 
<lb n="495"/>abstrahere artatis cinctosque resoluere muros. 
<lb n="496"/>sic igitur secum curasque ita corde fatigat: 
<lb n="497"/><q>Quo, mens aegra, uocas? rursusne pericula sumam 
<lb n="498"/>non aecus regione loci, Capuaque uidente 
<lb n="499"/>terga dabo? an residens uicini uertice montis 
<lb n="500"/>excindi ante oculos patiar socialia tecta? 
<lb n="501"/>non ita me experti Fabius Fabiique magister 
<lb n="502"/>turbatum, Hesperio cum clausos milite collis 
<lb n="503"/>euasi uictor sparsosque per arua iuuencos 
<lb n="504"/>iactare accensis stimulaui cornibus ignes. 
<lb n="505"/>haud dum omnes abiere doli. defendere nobis 
<lb n="506"/>si Capuam ereptum est, dabitur circumdare Romam.</q> </p>
<lb n="507"/><p>Haec postquam placita, et tenuit sententia mentem, 
<lb n="508"/>non expectato, Titan dum gurgite lucem 
<lb n="509"/>spirantis proferret equos, impellit in agmen 
<lb n="510"/>uoce manuque uiros et coepta immania pandit: 
<lb n="511"/><q>Perge, age, uince omnem, miles, uirtute laborem 
<lb n="512"/>et quantum humani possunt se tendere passus, 
<lb n="513"/>arduus accelera. Romam petis. hoc iter Alpes, 
<lb n="514"/>hoc Cannae strauere tibi. eia, incute muris 
<lb n="515"/>umbonem Iliacis Capuaeque repende ruinas: 
<lb n="516"/>quam tanti fuerit cadere, ut Palatia cernas 
<lb n="517"/>et demigrantem Tarpeia sede Tonantem.</q> </p>
<lb n="518"/><p>Instincti glomerant gressus. Roma auribus haeret, 
<lb n="519"/>Roma oculis, creduntque ducis sollertibus actis 
<lb n="520"/>aptius id coeptum, quam si duxisset ab ipso 
<lb n="521"/>fatali Aeneadis campo. Vulturna citata 
<lb n="522"/>tramittunt alno uada postremique relincunt 
<lb n="523"/>tardandis Italis corruptas igne carinas. 
<lb n="524"/>tum Sidicina legunt pernicibus arua maniplis 
<lb n="525"/>Threiciamque Calen, uestras a nomine nati, 
<lb n="526"/>Orith<add>y</add>ia, domos. hinc Allifanus Iaccho 
<lb n="527"/>haud inamatus ager nymphisque habitata Casinis 
<lb n="528"/>rura euastantur. mox et uicinus Aquinas 
<lb n="529"/>et quae fumantem texere Giganta Fregellae 
<lb n="530"/>agmine carpuntur uolucri. fert concitus inde 
<lb n="531"/>per iuga celsa gradum, duris qua rupibus haeret 
<lb n="532"/>bellator Frusino, et surgit suspensa tumenti 
<lb n="533"/>dorso frugiferis Cerealis Anagnia glaebis. 
<lb n="534"/>iamque adeo est campos ingressus et arua Labici, 
<lb n="535"/>linquens Telegoni pulsatos ariete muros, 
<lb n="536"/>haud dignam inter tanta moram. nec amoena retentant 
<lb n="537"/>Algida nec iuxta Iunonis tecta Gabinae. 
<lb n="538"/>praeceps ad ripas immani turbine fertur, 
<lb n="539"/>sulphureis gelidus qua serpit leniter undis 
<lb n="540"/>ad genitorem Anio labens sine murmure Thybrim. </p>
<lb n="541"/><p>Hic ut signa ferox dimensaque castra locauit 
<lb n="542"/>et ripas tremefecit eques, perterrita pulsis 
<lb n="543"/>Ilia prima uadis sacro se coniugis antro 
<lb n="544"/>condidit, et cunctae fugerunt gurgite nymphae. 
<lb n="545"/>at matres Latiae, ceu moenia nulla supersint, 
<lb n="546"/>attonitae passim furibundis gressibus errant. 
<lb n="547"/>ante oculos astant lacerae trepidantibus umbrae, 
<lb n="548"/>quaeque grauem ad Trebiam quaeque ad Ticina fluenta <pb/> 
<lb n="549"/>oppetiere necem: Paulus Gracchusque cruenti 
<lb n="550"/>Flaminiusque simul, miseris ante ora uagantur. 
<lb n="551"/>clausit turba uias. stat celsus et asper ab ira 
<lb n="552"/>ingentemque metum toruo domat ore senatus. 
<lb n="553"/>interdum tamen erumpunt sub casside fusae 
<lb n="554"/>per tacitum lacrimae: quidnam Fortuna minetur, 
<lb n="555"/>quidue parent superi? pubes dispersa per altas 
<lb n="556"/>stat turris atque huc uentum sub corde uolutat 
<lb n="557"/>ut iam Roma satis credat defendere muros. </p>
<lb n="558"/><p>Poenus ut ad somnos uix totam cursibus actae 
<lb n="559"/>indulsit pubi noctem, uigil ipse nec ullam 
<lb n="560"/>ad requiem facilis credensque abscedere uitae 
<lb n="561"/>quod sopor eripiat tempus, radiantibus armis 
<lb n="562"/>induitur Nomadumque iubet prorumpere turmas. 
<lb n="563"/>inde leuis frenis circum pauitantia fertur 
<lb n="564"/>quadrupedante sono perculsae moenia Romae. 
<lb n="565"/>nunc aditus lustrat, clausas nunc cuspide pulsat 
<lb n="566"/>infesta portas fruiturque timore pauentum. 
<lb n="567"/>nunc lentus celsis astans in collibus intrat 
<lb n="568"/>urbem oculis discitque locos causasque locorum. 
<lb n="569"/>ac legeret uisu cuncta et penetraret in omnis 
<lb n="570"/>spectando partis, ni magno turbine adesset 
<lb n="571"/>Fuluius haud tota Capuae obsidione relicta. 
<lb n="572"/>tum demum castris turmas inflexit ouantis 
<lb n="573"/>spectata ductor satiatus pectora Roma. 
<lb n="574"/>atque ubi nox depulsa polo primaque rubescit 
<lb n="575"/>lampade Neptunus reuocatque Aurora labores, 
<lb n="576"/>effundit rupto persultans agmina uallo 
<lb n="577"/>et, quantum clamare ualet: <q>Per plurima uestra, 
<lb n="578"/>o socii, decora et sacras in sanguine dextras, 
<lb n="579"/>uobis ite pares et tantum audete sub armis 
<lb n="580"/>quantum Roma timet. reliquam hanc excindite molem: 
<lb n="581"/>nil quod uincatis toto restabit in orbe. 
<lb n="582"/>neu populi uos Martigenae tardarit origo: 
<lb n="583"/>intratam Senonum capietis milibus urbem 
<lb n="584"/>adsuetamque capi. fortasse curulibus altis 
<lb n="585"/>iam uos exemplo proauorum ad nobile letum 
<lb n="586"/>expectant de more senes mortique parantur.</q> </p>
<lb n="587"/><p>Talibus hic Poenus, sed contra Oenotria pubes 
<lb n="588"/>non ullas uoces ducis aut praecepta requirit. 
<lb n="589"/>sat matres stimulant natique et cara supinas 
<lb n="590"/>tendentum palmas lacrimantiaque ora parentum. 
<lb n="591"/>ostentant paruos uagituque incita pulsant 
<lb n="592"/>corda uirum, armatis infigunt oscula dextris. 
<lb n="593"/>ire uolunt et pro muris opponere densi 
<lb n="594"/>pectora respectantque suos fletumque resorbent. 
<lb n="595"/>ut uero impulso patefactae cardine portae 
<lb n="596"/>et simul erupit motis exercitus armis, 
<lb n="597"/>funditur immixtus gemitu precibusque per altos 
<lb n="598"/>ad caelum muros clangor, sparsaeque solutis 
<lb n="599"/>crinibus exululant matres atque ubera nudant. 
<lb n="600"/>Fuluius anteuolans agmen <q>Quis nesciat</q> inquit 
<lb n="601"/><q>non sponte ad nostros Poenum uenisse penatis? 
<lb n="602"/>a portis fugit Capuae.</q> subnectere plura 
<lb n="603"/>conantem tristis caeli cum murmure uasto 
<lb n="604"/>turbauit fragor et subita de nube procellae. </p>
<lb n="605"/><p>Iuppiter Aethiopum remeans tellure minantem 
<lb n="606"/>Romuleo Poenum ut uidit succedere uallo, 
<lb n="607"/>caelicolis raptim excitis defendere tecta 
<lb n="608"/>Dardana et in septem discurrere iusserat arces. 
<lb n="609"/>ipse e Tarpeio sublimis uertice cuncta, 
<lb n="610"/>et uentos simul et nubes et grandinis iras 
<lb n="611"/>fulminaque et tonitrus et nimbos conciet atros. 
<lb n="612"/>concussi tremuere poli, caelumque tenebris <pb/> 
<lb n="613"/>clauditur, et terras caeco nox condit amictu. 
<lb n="614"/>instat tempestas oculis, hostique propinquo 
<lb n="615"/>Roma latet. iactae in turmas per nubila flammae 
<lb n="616"/>stridorem seruant, membrisque insibilat ignis. 
<lb n="617"/>hinc Notus, hinc Boreas, hinc fuscis Africus alis 
<lb n="618"/>bella mouent, quantis animos et pectora possint 
<lb n="619"/>irati satiare Iouis. fluit agmen aquarum 
<lb n="620"/>turbine confusum piceo et nigrante procella 
<lb n="621"/>atque omnis circa campos spumantibus undis 
<lb n="622"/>inuoluit. celsus summo de culmine montis 
<lb n="623"/>regnator superum sublata fulmina dextra 
<lb n="624"/>librauit clipeoque ducis non cedere certi 
<lb n="625"/>incussit. summa liquefacta est cuspis in hasta, 
<lb n="626"/>et fluxit ceu correptus fornacibus ensis. </p>
<lb n="627"/><p>Ambustis sed enim ductor Sidonius armis 
<lb n="628"/>sistebat socios et caecum e nubibus ignem 
<lb n="629"/>murmuraque a uentis misceri uana docebat. 
<lb n="630"/>tandem, post clades socium caelique ruinam, 
<lb n="631"/>non hoste in nimbis uiso, non ense, referri 
<lb n="632"/>signa iubet castris maestasque resuscitat iras: 
<lb n="633"/><q>Ventis debebis nimirum hiemisque procellis 
<lb n="634"/>unum, Roma, diem. sed non te crastina nobis 
<lb n="635"/>lux umquam eripiet, descendat Iuppiter ipse 
<lb n="636"/>in terras licet.</q> infrendens dum talia fatur, 
<lb n="637"/>ecce serenato clarum iubar emicat axe, 
<lb n="638"/>purgatusque nitet discussis nubibus aether. 
<lb n="639"/>Aeneadae sensere deum telisque repostis 
<lb n="640"/>summissas tendunt alta ad Capitolia dextras 
<lb n="641"/>et festa cingunt montis penetralia lauro. 
<lb n="642"/>tum uultus, modo non paruo sudore madentis, 
<lb n="643"/>nunc laetos Iouis aspectant: <q>Da, summe deorum, 
<lb n="644"/>da, pater, ut sacro Libys inter proelia telo 
<lb n="645"/>concidat. haud alia potis est occumbere dextra.</q> </p>
<lb n="646"/><p>Sic adeo orantes pressere silentia, postquam 
<lb n="647"/>abstulerat terras nigrantibus Hesperus umbris. 
<lb n="648"/>quem simul attollens rutilantem lampada Titan 
<lb n="649"/>obruit et uitae rediit mortalibus usus, 
<lb n="650"/>Poenus adest, nec se castris Oenotria pubes 
<lb n="651"/>continet. haud dum enses stricti, mediumque iacebat 
<lb n="652"/>tantum ad bella loci, quantum tramittere iactae 
<lb n="653"/>sufficerent hastae, cum fulgor hebescere caeli 
<lb n="654"/>per subitum coepit, densaeque subire tenebrae, 
<lb n="655"/>atque dies fugere, atque armari ad proelia rursus 
<lb n="656"/>Iuppiter. incumbunt uenti, crassusque rotante 
<lb n="657"/>Austro nimborum feruet globus. intonat ipse, 
<lb n="658"/>quod tremat et Rhodope Taurusque et Pindus et Atlas. 
<lb n="659"/>audiuere lacus Erebi, mersusque profundis 
<lb n="660"/>agnouit tenebris caelestia bella Typhoeus. 
<lb n="661"/>inuadit Notus ac, piceam cum grandine multa 
<lb n="662"/>intorquens nubem, cunctantem et uana minantem 
<lb n="663"/>circumagit castrisque ducem succedere cogit. </p>
<lb n="664"/><p>Verum ubi depositis saepsit sese aggere telis, 
<lb n="665"/>laeta serenati facies aperitur Olympi, 
<lb n="666"/>nullaque tam mitem credas habuisse Tonantem 
<lb n="667"/>fulmina, nec placido commota tonitrua caelo. 
<lb n="668"/>durat et adfirmans non ultra spondet in ipsos 
<lb n="669"/>&dagger;uenturam&dagger; crebra diem, modo patria uirtus 
<lb n="670"/>in dextras redeat, nec Romam excindere Poeni 
<lb n="671"/>credant esse nefas. ubi nam tunc fulmina tandem 
<lb n="672"/>inuiti latuisse Iouis, cum sterneret ensis 
<lb n="673"/>Aetolos campos? ubi, cum Tyrrhena natarent 
<lb n="674"/>stagna cruore uirum? <q>Pugnat pro moenibus</q> inquit <pb/> 
<lb n="675"/><q>si rector superum tot iactis fulmine telis, 
<lb n="676"/>inter tot motus cur me contra arma ferentem 
<lb n="677"/>adflixisse piget? uentis hiemique fugaces 
<lb n="678"/>terga damus. remeet, quaeso, mens illa uigorque, 
<lb n="679"/>qua uobis, cum pacta patrum, cum foedera adessent, 
<lb n="680"/>integrare acies placitum.</q> sic pectora flammat, 
<lb n="681"/>donec ecum Titan spumantia frena resoluat. 
<lb n="682"/>nec nox composuit curas, somnusue frementem 
<lb n="683"/>ausus adire uirum, et redeunt cum luce furores. 
<lb n="684"/>rursus in arma uocat trepidos clipeoque tremendum 
<lb n="685"/>increpat atque armis imitatur murmura caeli. </p>
<lb n="686"/><p>Vt uero accepit tantum confidere diuis 
<lb n="687"/>Ausonios patres, summissaque Baetis ad oras 
<lb n="688"/>auxilia, et noctu progressum moenibus agmen, 
<lb n="689"/>sic agitare fremens obsessos otia, iamque 
<lb n="690"/>securam Hannibalis Romam, uiolentior instat. 
<lb n="691"/>iamque propinquabat muro, cum Iuppiter aegram 
<lb n="692"/>Iunonem adloquitur curis mulcetque monendo: 
<lb n="693"/><q>Nullane Sidonio iuueni, coniunxque sororque 
<lb n="694"/>cara mihi, non ulla umquam sine fine feroci 
<lb n="695"/>addes frena uiro? fuerit delere Saguntum, 
<lb n="696"/>exaequare Alpes, imponere uincula sacro 
<lb n="697"/>Eridano, foedare lacus: etiamne parabit 
<lb n="698"/>nostras ille domos, nostras perrumpere in arces? 
<lb n="699"/>siste uirum. namque, ut cernis, iam flagitat ignes 
<lb n="700"/>et parat accensis imitari fulmina flammis.</q> </p>
<lb n="701"/><p>His dictis grates agit ac turbata per auras 
<lb n="702"/>deuolat et prensa iuuenis Saturnia dextra 
<lb n="703"/><q>Quo ruis, o uecors, maioraque bella capessis 
<lb n="704"/>mortali quam ferre datum?</q> Iuno inquit (et atram 
<lb n="705"/>dimouit nubem ueroque apparuit ore) 
<lb n="706"/><q>non tibi cum Phrygio res Laurentiue colono: 
<lb n="707"/>en, age (namque, oculis amota nube parumper, 
<lb n="708"/>cernere cuncta dabo), surgit qua celsus ad auras, 
<lb n="709"/>aspice, montis apex, uocitata Palatia regi 
<lb n="710"/>Parrhasio plena tenet et resonante pharetra 
<lb n="711"/>intenditque arcum et pugnas meditatur Apollo. 
<lb n="712"/>at, qua uicinis tollit se collibus altae 
<lb n="713"/>molis Auentinus, uiden', ut Latonia uirgo 
<lb n="714"/>accensas quatiat Phlegethontis gurgite taedas <pb/> 
<lb n="715"/>exertos auide pugnae nudata lacertos? 
<lb n="716"/>parte alia, cerne, ut saeuis Gradiuus in armis 
<lb n="717"/>implerit dictum proprio de nomine campum. 
<lb n="718"/>hinc Ianus mouet arma manu, mouet inde Quirinus, 
<lb n="719"/>quisque suo de colle deus. sed enim aspice, quantus 
<lb n="720"/>aegida commoueat nimbos flammasque uomentem 
<lb n="721"/>Iuppiter et quantis pascat ferus ignibus iras. 
<lb n="722"/>huc uultus flecte atque aude spectare Tonantem: 
<lb n="723"/>quas hiemes, quantos concusso uertice cernis 
<lb n="724"/>sub nutu tonitrus! oculis qui fulgurat ignis! 
<lb n="725"/>cede deis tandem et Titania desine bella.</q> 
<lb n="726"/>sic adfata uirum indocilem pacisque modique, 
<lb n="727"/>mirantem superum uultus et flammea membra 
<lb n="728"/>abstrahit ac pacem terris caeloque reponit. </p>
<lb n="729"/><p>Respectans abit et castris auulsa moueri 
<lb n="730"/>signa iubet ductor remeaturumque minatur. 
<lb n="731"/>redditur extemplo flagrantior aethere lampas, 
<lb n="732"/>et tremula infuso resplendent caerula Phoebo. 
<lb n="733"/>at procul e muris uidere ut signa reuelli 
<lb n="734"/>Aeneadae uersumque ducem, tacita ora uicissim 
<lb n="735"/>ostentant nutuque docent quod credere magno 
<lb n="736"/>non audent haerente metu, nec abire uolentis 
<lb n="737"/>sed fraudem insidiasque putant et Punica corda, 
<lb n="738"/>ac tacitae natis infigunt oscula matres: 
<lb n="739"/>donec procedens oculis sese abstulit agmen 
<lb n="740"/>suspectosque dolos dempto terrore resoluit. 
<lb n="741"/>tum uero passim sacra in Capitolia pergunt 
<lb n="742"/>inque uicem amplexi permixta uoce triumphum 
<lb n="743"/>Tarpeii clamant Iouis ac delubra coronant. 
<lb n="744"/>iamque omnis pandunt portas: ruit undique laetum 
<lb n="745"/>non sperata petens dudum sibi gaudia uulgus. 
<lb n="746"/>hi spectant, quo fixa loco tentoria regis 
<lb n="747"/>astiterint, hi, qua celsus de sede uocatas 
<lb n="748"/>adfatus fuerit turmas, ubi belliger Astur 
<lb n="749"/>atque ubi atrox Garamas saeuusque tetenderit Hammon. 
<lb n="750"/>corpora nunc uiua sparguntur gurgitis unda, 
<lb n="751"/>nunc Anienicolis statuunt altaria nymphis. 
<lb n="752"/>tum festam repetunt lustratis moenibus urbem. <pb/> 
</p></div1>

<div1 type="book" n="13">
<p> 
<lb n="1"/>Segne iter emenso uix dum Tarpeia uideri 
<lb n="2"/>culmina desierant, toruos cum uersus ad urbem 
<lb n="3"/>ductor Agenoreus uultus remeare parabat. 
<lb n="4"/>castra locat, nulla laedens ubi gramina ripa 
<lb n="5"/>Tutia deducit tenuem sine nomine riuum 
<lb n="6"/>et tacite Tuscis inglorius adfluit undis. 
<lb n="7"/>hic modo primores socium, modo iussa deorum, 
<lb n="8"/>nunc sese increpitat: <q>Dic o, cui Lydia caede 
<lb n="9"/>creuerunt stagna et concussa est Daunia tellus 
<lb n="10"/>armorum tonitru, quas exanimatus in oras 
<lb n="11"/>signa refers? qui mucro tuum, quae lancea tandem 
<lb n="12"/>intrauit pectus? si nunc existeret alma 
<lb n="13"/>Carthago ante oculos turrita celsa figura, 
<lb n="14"/>quas abitus, miles, causas, inlaese, dedisses? 
<lb n="15"/><q>Imbres, o patria, et mixtos cum grandine nimbos 
<lb n="16"/>et tonitrus fugio.</q> procul hanc expellite genti <pb/> 
<lb n="17"/>femineam Tyriae labem, nisi luce serena 
<lb n="18"/>nescire ac liquida Mauortem agitare sub aethra.</q> </p>
<lb n="19"/><p>Terror adhuc inerat superum ac redolentia in armis 
<lb n="20"/>fulmina et ante oculos irati pugna Tonantis. 
<lb n="21"/>parendi tamen et cuicumque incumbere iusso 
<lb n="22"/>durabat uigor, ac sensim diffusus ad oras 
<lb n="23"/>signa reportandi crescebat in agmine feruor. 
<lb n="24"/>sic, ubi perrupit stagnantem calculus undam, 
<lb n="25"/>exiguos format per prima uolumina gyros, 
<lb n="26"/>mox tremulum uibrans motu gliscente liquorem 
<lb n="27"/>multiplicat crebros sinuati gurgitis orbes, 
<lb n="28"/>donec postremo laxatis circulus oris 
<lb n="29"/>contingat geminas patulo curuamine ripas. </p>
<lb n="30"/><p>At contra Argyripae prauum decus (inclita namque 
<lb n="31"/>semina ab Oenea ductoris stirpe trahebat <pb/> 
<lb n="32"/>Aetoli&mdash;Dasio fuit haud ignobile nomen: 
<lb n="33"/>laetus opum, sed clauda fides, seseque calenti 
<lb n="34"/>addiderat Poeno Latiae diffisus habenae)&mdash; 
<lb n="35"/>is uoluens ueterum memorata antiqua parentum 
<lb n="36"/><q>Longo miles</q> ait <q>quateret cum Teucria bello 
<lb n="37"/>Pergama et ad muros staret sine sanguine Mauors, 
<lb n="38"/>sollicitis Calchas (nam sic fortissimus heros 
<lb n="39"/>poscenti socero saepe inter pocula Dauno 
<lb n="40"/>narrabat memori Diomedes condita mente)&mdash; 
<lb n="41"/>sed Calchas Danais, nisi clausum ex sedibus arcis 
<lb n="42"/>armisonae curent simulacrum auellere diuae, 
<lb n="43"/>non umquam adfirmat Therapnaeis Ilion armis 
<lb n="44"/>cessurum aut Ledae rediturum nomen Amyclas. 
<lb n="45"/>quippe deis uisum, ne cui perrumpere detur 
<lb n="46"/>effigies ea quas umquam possederit urbes. 
<lb n="47"/>tum meus adiuncto monstratam euadit in arcem 
<lb n="48"/>Tydides Ithaco et dextra <add>a</add>molitus in ipso 
<lb n="49"/>custodes aditu templi caeleste reportat 
<lb n="50"/>Palladium ac nostris aperit mala Pergama fatis. 
<lb n="51"/>nam postquam Oenotris fundauit finibus urbem, 
<lb n="52"/>aeger delicti Phrygium placare colendo 
<lb n="53"/>numen et Iliacos parat exorare Penatis. 
<lb n="54"/>ingens iam templum celsa surgebat in arce, 
<lb n="55"/>Laomedonteae sedes ingrata Mineruae, 
<lb n="56"/>cum medios inter somnos altamque quietem 
<lb n="57"/>nec celata deam et minitans Tritonia uirgo: 
<lb n="58"/><q>Non haec, Tydide, tantae pro laudis honore 
<lb n="59"/>digna paras: non Garganus nec Daunia tellus 
<lb n="60"/>debentur nobis. quaere in Laurentibus aruis 
<lb n="61"/>qui nunc prima locant melioris moenia Troiae. 
<lb n="62"/>huc uittas castumque refer penetrale parentum.</q> 
<lb n="63"/>quis trepidus monitis Saturnia regna capessit. 
<lb n="64"/>iam Phryx condebat Lauinia Pergama uictor 
<lb n="65"/>armaque Laurenti figebat Troia luco. 
<lb n="66"/>uerum ubi Tyrrheni peruentum ad fluminis undas 
<lb n="67"/>castraque Tydides posuit fulgentia ripa, 
<lb n="68"/>Priamidae intremuere metu. tum pignora pacis 
<lb n="69"/>praetendens dextra ramum canentis oliuae 
<lb n="70"/>sic orsus Dauni gener inter murmura Teucrum: 
<lb n="71"/><q>Pone, Anchisiade, memores irasque metusque. 
<lb n="72"/>quicquid ad Idaeos Xanthum Simoentaque nobis 
<lb n="73"/>sanguine sudatum Scaeaeque ad limina portae, 
<lb n="74"/>haud nostrum est: egere dei duraeque sorores. 
<lb n="75"/>nunc age, quod superest cur non melioribus aeui 
<lb n="76"/>ducimus auspiciis? dextras iungamus inermis: 
<lb n="77"/>foederis en haec testis erit.</q> ueniamque precatus 
<lb n="78"/>Troianam ostentat trepidis de puppe Mineruam. 
<lb n="79"/>haec ausos Celtas inrumpere moenia Romae 
<lb n="80"/>corripuit leto neque tot de milibus unum 
<lb n="81"/>ingentis populi patrias dimisit ad aras.</q> </p>
<lb n="82"/><p>His fractus ductor conuelli signa maniplis 
<lb n="83"/>optato laetis abitu iubet. itur in agros 
<lb n="84"/>diues ubi ante omnis colitur Feronia luco 
<lb n="85"/>et sacer umectat Flauinia rura Capenas. 
<lb n="86"/>fama est intactas longaeui ab origine fani 
<lb n="87"/>creuisse, in medium congestis undique donis, 
<lb n="88"/>immensum per tempus opes, lustrisque relictum 
<lb n="89"/>innumeris aurum solo seruante pauore. 
<lb n="90"/>hac auidas mentes ac barbara corda rapina 
<lb n="91"/>polluit atque armat contemptu pectora diuum. 
<lb n="92"/>auia tunc longinqua placent, quae sulcat aratro 
<lb n="93"/>ad freta porrectis Trinacria Bruttius aruis. </p>
<lb n="94"/><p>Dum Libys haud laetus Regina ad litora tendit, 
<lb n="95"/>uictor summoto patriis a finibus hoste <pb/> 
<lb n="96"/>Fuluius infaustam Campana ad moenia clausis 
<lb n="97"/>portabat famam miserisque extrema mouebat. 
<lb n="98"/>tum prensans passim, cuicumque est nomen in armis: 
<lb n="99"/><q>Dedecus hoc defende manu: cur perfida et urbi 
<lb n="100"/>altera Carthago nostrae post foedera rupta 
<lb n="101"/>et missum ad portas Poenum, post iura petita 
<lb n="102"/>consulis alterni stat adhuc et turribus altis 
<lb n="103"/>Hannibalem ac Libycas expectat lenta cohortis?</q> 
<lb n="104"/>miscebat dictis facta et nunc robore celsas 
<lb n="105"/>educi turris, quis uinceret ardua muri, 
<lb n="106"/>cogebat, nunc coniunctas astringere nodis 
<lb n="107"/>instabat ferroque trabes, quo frangeret altos 
<lb n="108"/>portarum postes quateretque morantia claustra. 
<lb n="109"/>hic latera intextus stellatis axibus agger, 
<lb n="110"/>hic grauida armato surgebat uinea dorso. 
<lb n="111"/>at postquam properata satis quae commonet usus, 
<lb n="112"/>dat signum atque alacer scalis transcendere muros 
<lb n="113"/>imperat ac saeuis urbem terroribus implet. </p>
<lb n="114"/><p>Tum subito dextrum offulsit conatibus omen. 
<lb n="115"/>cerua fuit, raro terris spectata colore, 
<lb n="116"/>quae candore niuem, candore anteiret olores. 
<lb n="117"/>hanc agreste Capys donum, cum moenia sulco 
<lb n="118"/>signaret, grato paruae mollitus amore 
<lb n="119"/>nutrierat sensusque hominis donarat alendo. 
<lb n="120"/>inde exuta feram docilisque accedere mensis 
<lb n="121"/>atque ultro blanda attactu gaudebat erili. 
<lb n="122"/>aurato matres adsuetae pectine mitem 
<lb n="123"/>comere et umenti fluuio reuocare colorem. 
<lb n="124"/>numen erat iam cerua loci, famulamque Dianae 
<lb n="125"/>credebant, ac tura deum de more dabantur. 
<lb n="126"/>haec aeui uitaeque tenax felixque senectam 
<lb n="127"/>mille indefessos uiridem duxisse per annos 
<lb n="128"/>saeclorum numero Troianis condita tecta 
<lb n="129"/>aequabat. sed iam longo nox uenerat aeuo. 
<lb n="130"/>nam, subito incursu saeuorum agitata luporum 
<lb n="131"/>qui noctis tenebris urbem (miserabile bello 
<lb n="132"/>prodigium) intrarant, primos ad luminis ortus 
<lb n="133"/>extulerat sese portis pauidaque petebat 
<lb n="134"/>consternata fuga positos ad moenia campos. 
<lb n="135"/>exceptam laeto iuuenum certamine ductor 
<lb n="136"/>mactat, diua, tibi (tibi enim haec gratissima sacra) 
<lb n="137"/>Fuluius atque <q>Adsis,</q> orat <q>Latonia, coeptis.</q> 
<lb n="138"/>inde alacer fidensque dea circumdata clausis 
<lb n="139"/>arma mouet, quaque obliquo curuantur in or<add>b</add>e<add>m</add> 
<lb n="140"/>moenia flexa sinu, spissa uallata corona 
<lb n="141"/>alligat et telis in morem indaginis ambit. </p>
<lb n="142"/><p>Dum pauitant, spumantis equi fera corda fatigans 
<lb n="143"/>euehitur porta sublimis Taurea cristis 
<lb n="144"/>bellator, cui Sidonius superare lacerto 
<lb n="145"/>ductor et Autololas dabat et Maurusia tela. 
<lb n="146"/>is trepido ac lituum tinnitu stare neganti 
<lb n="147"/>imperitans uiolenter equo, postquam auribus hostis 
<lb n="148"/>uicinum sese uidet et clamare propincu<add>m</add>, 
<lb n="149"/><q>Claudius huic</q> inquit (praestabat Claudius arte 
<lb n="150"/>bellandi et merita mille inter proelia fama) 
<lb n="151"/><q>huic</q> inquit <q>solum, si qua est fiducia dextrae, 
<lb n="152"/>det sese campo atque ineat certamina mecum.</q> </p>
<lb n="153"/><p>Vna mora Aeneadae, postquam uox attigit auris, 
<lb n="154"/>dum daret auspicium <add>i</add>usque in certamina ductor: 
<lb n="155"/>praeuetitum namque et capital committere Martem 
<lb n="156"/>sponte uiris. erumpit ouans, ut Fuluius arma 
<lb n="157"/>imperio soluit, patulumque inuectus in aequor 
<lb n="158"/>erigit undantem glomerato puluere nubem. <pb/> 
<lb n="159"/>indignatus opem ammenti socioque iuuare 
<lb n="160"/>expulsum nodo iaculum atque accersere uires 
<lb n="161"/>Taurea uibrabat nudis conatibus hastam: 
<lb n="162"/>inde ruens ira telum contorquet in auras. 
<lb n="163"/>at non idem animus Rutulo: spec<add>u</add>latur et omni 
<lb n="164"/>corpore perlustrat qua sit certissima ferro 
<lb n="165"/>in uulnus uia, nunc uibrat, nunc comprimit hastam 
<lb n="166"/>mentiturque minas. mediam tunc transiit ictu 
<lb n="167"/>parmam, sed grato f<add>r</add>audata est sanguine cuspis. 
<lb n="168"/>tum strictum propere uagina detegit ensem. 
<lb n="169"/>et iam ferrata rapiebat calce uolantem 
<lb n="170"/>Taurea cornipedem fugiens minitantia fata. 
<lb n="171"/>nec Rutulus leuior cedentis perdere terga: 
<lb n="172"/>nam profugo rapidus fusis instabat habenis, 
<lb n="173"/>utque metus uictum, sic ira et gloria portis 
<lb n="174"/>uictorem immisit meritique cupido cruoris. 
<lb n="175"/>ac dum uix oculis, uix credunt mentibus hostem 
<lb n="176"/>confisum nullo comitante inrumpere tectis, 
<lb n="177"/>per mediam propere trepidantum interritus urbem 
<lb n="178"/>egit ecum auersaque euasit ad agmina porta. </p>
<lb n="179"/><p>Hinc ardore pari nisuque incurrere muris 
<lb n="180"/>ignescunt animi penetrataque tecta subire. 
<lb n="181"/>tela simul flammaeque micant. tunc saxeus imber 
<lb n="182"/>ingruit, et summis ascendunt turribus hastae. 
<lb n="183"/>nec pronum audendi uirtute excellere cuiquam: 
<lb n="184"/>aequarunt irae dextras. Dictaea per auras 
<lb n="185"/>tranat et in medium perlabitur urbis harundo. 
<lb n="186"/>laetatur non hortandi, non plura monendi 
<lb n="187"/>Fuluius esse locum. rapiunt sibi quisque laborem. 
<lb n="188"/>quos ubi tam erectos animi uidet, et super esse 
<lb n="189"/>factorum sibi quemque ducem, ruit impete uasto 
<lb n="190"/>ad portam magnaeque optat discrimina famae. </p>
<lb n="191"/><p>Tres claustra aequaeuo seruabant corpore fratres, 
<lb n="192"/>quis delecta manus centeni cuique ferebant 
<lb n="193"/>excubias unaque locum statione tenebant. 
<lb n="194"/>forma ex his Numitor, cursu plantaque uolucri 
<lb n="195"/>praestabat Laurens, membrorum mole Taburnus. 
<lb n="196"/>sed non una uiris tela: hic mirabilis arcu, 
<lb n="197"/>ille hastam quatere ac medicatae cuspidis ictu 
<lb n="198"/>proelia moliri et nudo non credere ferro, 
<lb n="199"/>tertius aptabat flammis ac sulphure taedas: 
<lb n="200"/>qualis Atlantiaco memoratur litore quondam 
<lb n="201"/>monstrum Geryones immane tricorporis irae, 
<lb n="202"/>cui tres in pugna dextrae uaria arma gerebant: 
<lb n="203"/>una ignes saeuos, ast altera pone sagittas 
<lb n="204"/>fundebat, ualidam torquebat tertia cornum, 
<lb n="205"/>atque uno diuersa dabat tria uulnera nisu. 
<lb n="206"/>hos ubi non aequis uariantes proelia consul 
<lb n="207"/>conspexit telis et portae limina circum 
<lb n="208"/>stragem ac perfusos subeuntum sanguine postis, 
<lb n="209"/>concitat intortam furiatis uiribus hastam. 
<lb n="210"/>letum triste ferens auras secat Itala taxus 
<lb n="211"/>et, qua nudarat, dum fundit spicula ab alto, 
<lb n="212"/>arcum protendens Numitor latus, ilia transit. 
<lb n="213"/>at non obsaepto contentus limine Martem 
<lb n="214"/>exercere, leuis bello, sed turbidus ausi, 
<lb n="215"/>Virrius incauto feruore eruperat amens 
<lb n="216"/>reclusa in campum porta miseramque furori 
<lb n="217"/>uincentum obtulerat pubem. ruit obuia in arma 
<lb n="218"/>Scipio et oblatum metit insatiabilis agmen. 
<lb n="219"/>Tifata umbrifero generatum monte Calenum 
<lb n="220"/>nutrierant audere trucem, nec corpore magno 
<lb n="221"/>mens erat inferior. subsidere saepe leonem, <pb/> 
<lb n="222"/>nudus inire caput pugnas, certare iuuenco 
<lb n="223"/>atque obliqua trucis deducere cornua tauri 
<lb n="224"/>adsuerat crudoque &dagger;aliqua se attollere facto. 
<lb n="225"/>is, dum praecipites expellit Virrius urbe, 
<lb n="226"/>seu spreto, seu ne fieret mora, nudus in aequor 
<lb n="227"/>thorace exierat leuiorque premebat anhelos 
<lb n="228"/>pondere loricae et palantis uictor agebat. 
<lb n="229"/>iamque Veliternum media transegerat aluo, 
<lb n="230"/>iam solitum aequali ludo committere equestris 
<lb n="231"/>Scipiadae pugnas Marium tellure reuulso 
<lb n="232"/>perculerat saxo. miser implorabat amicum 
<lb n="233"/>cum gemitu expirans, scopulusque premebat hiantem. 
<lb n="234"/>sed ualidas saeuo uires duplicante dolore 
<lb n="235"/>effudit lacrimas pariter cornumque sonantem 
<lb n="236"/>Scipio, solamen properans optabile in armis 
<lb n="237"/>hostem prostrato morientem ostendere amico. 
<lb n="238"/>tranauit, uolucris liquidas ceu scinderet auras, 
<lb n="239"/>hasta uiri pectus rupitque immania membra: 
<lb n="240"/>quanta est uis agili per caerula summa Liburnae, 
<lb n="241"/>quae, pariter quotiens reuocatae ad pectora tonsae 
<lb n="242"/>percussere fretum, uentis fugit ocior et se, 
<lb n="243"/>quam longa est, uno remorum praeterit ictu. 
<lb n="244"/>Ascanium Volesus, proiectis ocius armis 
<lb n="245"/>quo leuior peteret muros, per aperta uolantem 
<lb n="246"/>adsequitur planta. deiectum protinus ense 
<lb n="247"/>ante pedes domini iacuit caput, ipse secutus 
<lb n="248"/>corruit ulterior procursus impete truncus. 
<lb n="249"/>nec spes obsessis ultra reserata tueri 
<lb n="250"/>moenia: conuertunt gressus recipique precantis 
<lb n="251"/>(infandum) excludunt socios dum cardine uerso 
<lb n="252"/>obnixi torquent obices, munimina sera. 
<lb n="253"/>acrius hoc instant Itali clausosque fatigant. 
<lb n="254"/>et, ni caeca sinu terras nox conderet atro, 
<lb n="255"/>perfractae rapido patuissent milite portae. </p>
<lb n="256"/><p>Sed non in requiem pariter cessere tenebrae: 
<lb n="257"/>hinc sopor impauidus, qualem uictoria mouit; 
<lb n="258"/>at Capua aut maestis ululantum flebile matrum 
<lb n="259"/>questibus aut gemitu trepidantum exterrita patrum 
<lb n="260"/>tormentis finem metamque laboribus orat. 
<lb n="261"/>mussat perfidiae ductor coetuque senatus 
<lb n="262"/>Virrius a Poeno nullam docet esse salutem, 
<lb n="263"/>uociferans pulsis uiuendi e pectore curis: 
<lb n="264"/><q>Speraui sceptra Ausoniae pepigique, sub armis 
<lb n="265"/>si dexter Poenis deus et Fortuna fuisset, 
<lb n="266"/>ut Capuam Iliaci migrarent regna Quirini. 
<lb n="267"/>qui quaterent muros Tarpeiaque moenia, misi; 
<lb n="268"/>nec mihi poscendi uigor afuit, alter ut aequos 
<lb n="269"/>portaret fasces nostro de nomine consul. 
<lb n="270"/>hactenus est uixisse satis. dum copia noctis, 
<lb n="271"/>cui cordi comes aeterna est Acherontis ad undam 
<lb n="272"/>libertas, petat ille meas mensasque dapesque 
<lb n="273"/>et uictus mentem fuso per membra Lyaeo 
<lb n="274"/>sopitoque necis morsu medicamina cladis 
<lb n="275"/>hauriat ac placidis exarmet fata uenenis.</q> 
<lb n="276"/>haec ait et turba repetit comitante penatis. </p>
<lb n="277"/><p>Aedibus in mediis consurgens ilice multa 
<lb n="278"/>extruitur rogus, hospitium commune peremptis. 
<lb n="279"/>nec uulgum cessat furiare dolorque pauorque. 
<lb n="280"/>nunc menti Decius serae redit et bona uirtus 
<lb n="281"/>exilio punita truci. despectat ab alto 
<lb n="282"/>sacra Fides agitatque uirum fallacia corda. 
<lb n="283"/>uox occulta subit passim diffusa per auras: 
<lb n="284"/><q>Foedera, mortales, ne saeuo rumpite ferro, <pb/> 
<lb n="285"/>sed castam seruate Fidem. fulgentibus ostro 
<lb n="286"/>haec potior regnis. dubio qui frangere rerum 
<lb n="287"/>gaudebit pacta ac tenuis spes linquet amici, 
<lb n="288"/>non illi domus, aut coniunx, aut uita manebit 
<lb n="289"/>umquam expers luctus lacrimaeque. aget aequore semper 
<lb n="290"/>ac tellure premens, aget aegrum nocte dieque 
<lb n="291"/>despecta ac uiolata Fides.</q> adit omnia iamque 
<lb n="292"/>concilia ac mensas contingit et abdita nube 
<lb n="293"/>accumbitque toris epulaturque improba Erinys. 
<lb n="294"/>ipsa etiam Stygio spumantia pocula tabo 
<lb n="295"/>porrigit et large poenas letumque ministrat. 
<lb n="296"/>Virrius interea, dum dat penetrare medullas 
<lb n="297"/>exitio, ascenditque pyram atque amplexibus haeret 
<lb n="298"/>iungentum fata et subici iubet ocius ignis. </p>
<lb n="299"/><p>Stringebant tenebrae metas, uictorque ruebat. 
<lb n="300"/>iamque superstantem muro sociosque Milonem 
<lb n="301"/>uoce attollentem pubes Campana uidebat. 
<lb n="302"/>pandunt attoniti portas trepidoque capessunt 
<lb n="303"/>castra inimica gradu, quis leto auertere poenas 
<lb n="304"/>defuerant animi. patet urbs confessa furorem 
<lb n="305"/>et reserat Tyrio maculatas hospite sedes. 
<lb n="306"/>matronae puerique ruunt maestumque senatus 
<lb n="307"/>concilium nullique hominum lacrimabile uulgus. 
<lb n="308"/>stabant innixi pilis exercitus omnis 
<lb n="309"/>spectabantque uiros et laeta et tristia ferre 
<lb n="310"/>indocilis nunc propexis in pectora barbis 
<lb n="311"/>uerrere humum, nunc foedantis in puluere crinem 
<lb n="312"/>canentem et turpi lacrima precibusque pudendis 
<lb n="313"/>femineum tenues ululatum fundere in auras. </p>
<lb n="314"/><p>Atque ea dum miles miratur inertia facta 
<lb n="315"/>expectatque ferox sternendi moenia signum, 
<lb n="316"/>ecce repens tacito percurrit pectora sensu 
<lb n="317"/>religio et saeuas componit numine mentis, 
<lb n="318"/>ne flammam taedasque uelint, ne templa sub uno 
<lb n="319"/>in cinerem traxisse rogo. subit intima corda 
<lb n="320"/>perlabens sensim mitis deus. ille superbae 
<lb n="321"/>fundamenta Capyn posuisse antiquitus urbi 
<lb n="322"/>non cuiquam uisus passim monet, ille refusis 
<lb n="323"/>in spatium immensum campis habitanda relinqui 
<lb n="324"/>utile tecta docet. paulatim atrocibus irae 
<lb n="325"/>languescunt animis, et uis mollita senescit. 
<lb n="326"/>Pan Ioue missus erat seruari tecta uolente 
<lb n="327"/>Troia, pendenti similis Pan semper et imo 
<lb n="328"/>uix ulla inscribens terrae uestigia cornu. 
<lb n="329"/>dextera lasciuit caesa Tegeatide capra 
<lb n="330"/>uerbera laeta mouens festa per compita cauda. 
<lb n="331"/>cingit acuta comas et opacat tempora pinus, 
<lb n="332"/>ac parua erumpunt rubicunda cornua fronte. 
<lb n="333"/>stant aures, imoque cadit barba hispida mento. 
<lb n="334"/>pastorale deo baculum, pellisque sinistrum 
<lb n="335"/>uelat grata latus tenerae de corpore dammae. 
<lb n="336"/>nulla in praeruptum tam prona et inhospita cautes, 
<lb n="337"/>in qua non librans corpus similisque uolanti 
<lb n="338"/>cornipedem tulerit praecisa per auia plantam. 
<lb n="339"/>interdum inflexus medio nascentia tergo 
<lb n="340"/>respicit adridens hirtae ludibria caudae, 
<lb n="341"/>obtendensque manum solem inferuescere fronti 
<lb n="342"/>arcet et umbrato perlustrat pascua uisu. 
<lb n="343"/>hic, postquam mandata dei perfecta malamque 
<lb n="344"/>sedauit rabiem et permulsit corda furentum, 
<lb n="345"/>Arcadiae uolucris saltus et amata reuisit 
<lb n="346"/>Maenala, ubi argutis longe de uertice sacro 
<lb n="347"/>dulce sonans calamis ducit stabula omnia cantu. </p>
<lb n="348"/><p>At legio Ausonidum, flammas ductore iubente <pb/> 
<lb n="349"/>arceri portis stantisque relinquere muros 
<lb n="350"/>(mite decus mentis), condunt ensesque facesque. 
<lb n="351"/>multa deum templis domibusque nitentibus auro 
<lb n="352"/>egeritur praeda et uictus alimenta superbi, 
<lb n="353"/>quisque bonis periere, uirum de corpore uestes 
<lb n="354"/>femineae mensaeque alia tellure petitae 
<lb n="355"/>poculaque Eoa luxum inritantia gemma. 
<lb n="356"/>nec modus argento, caelataque pondera facti 
<lb n="357"/>tantum epulis auri, tum passim corpora longo 
<lb n="358"/>ordine captiua, et domibus deprompta talenta, 
<lb n="359"/>pascere longincum non deficientia bellum, 
<lb n="360"/>immensique greges famulae ad conuiuia turbae. </p>
<lb n="361"/><p>Fuluius, ut finem spoliandis aedibus aere 
<lb n="362"/>belligero reuocante dedit, sublimis ab alto 
<lb n="363"/>suggestu, magnis fautor non futtilis ausis, 
<lb n="364"/><q>Lanuuio generate,</q> inquit <q>quem Sospita Iuno 
<lb n="365"/>dat nobis, Milo, Gradiui cape uictor honorem, 
<lb n="366"/>tempora murali cinctus turrita corona.</q> 
<lb n="367"/>tum sontes procerum meritosque piacula prima 
<lb n="368"/>acciet et iusta punit commissa securi. 
<lb n="369"/>&dagger;hic atrox uirtus (nec enim occuluisse probarim 
<lb n="370"/>spectatum uel in hoste decus) clamore feroci 
<lb n="371"/>Taurea <q>Tune</q> inquit <q>ferro spoliabis inultus 
<lb n="372"/>te maiorem anima, et iusso lictore recisa 
<lb n="373"/>ignauos cadet ante pedes fortissima ceruix? 
<lb n="374"/>haud umquam hoc uobis dederit deus.</q> inde minaci 
<lb n="375"/>obtutu toruum contra et furiale renidens 
<lb n="376"/>bellatorem alacer per pectora transigit ensem. 
<lb n="377"/>cui ductor: <q>Patriam moriens comitare cadentem. 
<lb n="378"/>qui nobis animus, quae dextera cuique uiritim, 
<lb n="379"/>decernet Mauors. tibi, si rebare pudendum 
<lb n="380"/>iussa pati, licuit pugnanti occumbere letum.</q> </p>
<lb n="381"/><p>Dum Capua infaustam luit haud sine sanguine culpam, 
<lb n="382"/>interea geminos terra crudelis Hibera 
<lb n="383"/>Fortuna abstulerat permiscens tristia laetis 
<lb n="384"/>Scipiadas, magnumque decus magnumque dolorem. 
<lb n="385"/>forte Dicarchea iuuenis dum sedit in urbe 
<lb n="386"/>Scipio post belli repetens extrema penatis, 
<lb n="387"/>huc tristis lacrimas et funera acerba suorum 
<lb n="388"/>fama tulit. duris quamquam non cedere suetus 
<lb n="389"/>pulsato lacerat uiolenter pectore amictus. 
<lb n="390"/>non comites tenuisse ualent, non ullus honorum 
<lb n="391"/>militiaeue pudor. pietas irata sinistris 
<lb n="392"/>caelicolis furit atque odit solacia luctus. 
<lb n="393"/>iamque dies iterumque dies absumpta querelis: 
<lb n="394"/>uersatur species ante ora oculosque parentum. 
<lb n="395"/>ergo excire parat manis animasque suorum 
<lb n="396"/>adloquioque uirum tantos mulcere dolores. 
<lb n="397"/>hortatur uicina palus, ubi signat Auerni 
<lb n="398"/>squalentem introitum stagnans Acherusius umor. 
<lb n="399"/>noscere uenturos agitat mens protinus annos. </p>
<lb n="400"/><p>Sic ad Cymaeam, quae tum sub nomine Phoebi 
<lb n="401"/>Autonoe tripodas sacros antrumque tenebat, 
<lb n="402"/>fert gressus iuuenis consultaque pectoris aegri 
<lb n="403"/>pandit et aspectus orat contingere patrum. 
<lb n="404"/>nec cuncta<add>ta</add> diu uates <q>Mactare repostis 
<lb n="405"/>mos umbris</q> inquit <q>consueta piacula nigras 
<lb n="406"/>sub lucem pecudes reclusaeque abdere terrae 
<lb n="407"/>manantem iugulis spirantum caede cruorem. 
<lb n="408"/>tunc populos tibi regna suos pallentia mittent. 
<lb n="409"/>cetera quae poscis maiori uate canentur. 
<lb n="410"/>namque tibi Elysio repetita oracula campo 
<lb n="411"/>eliciam ueterisque dabo inter sacra Sibyllae 
<lb n="412"/>cernere fatidicam Phoebei pectoris umbram. <pb/> 
<lb n="413"/>uade, age et, a medio cum se nox umida cursu 
<lb n="414"/>flexerit, ad fauces uicini castus Auerni 
<lb n="415"/>duc praedicta sacris duro placamina Diti: 
<lb n="416"/>mella simul tecum et puri fer dona Lyaei.</q> </p>
<lb n="417"/><p>Hoc alacer monitu et promissae nomine uatis, 
<lb n="418"/>adparat occulto monstrata piacula coepto. 
<lb n="419"/>inde ubi nox iussam procedens contigit horam, 
<lb n="420"/>et spatia aequarunt tenebras transacta futuras, 
<lb n="421"/>consurgit stratis pergitque ad turbida portae 
<lb n="422"/>ostia Tartareae, penitus quis abdita uates 
<lb n="423"/>promissa implerat Stygioque sedebat in antro. 
<lb n="424"/>tum, qua se primum rupta tellure recludit 
<lb n="425"/>inuisus caelo specus atque eructat acerbam 
<lb n="426"/>Cocyti laxo suspirans ore paludem, 
<lb n="427"/>inducit iuuenem ferroque cauare refossam 
<lb n="428"/>ocius urget humum atque arcanum murmur anhelans 
<lb n="429"/>ordine mactari pecudes iubet. ater operto 
<lb n="430"/>ante omnis taurus regi, tum proxima diuae 
<lb n="431"/>caeditur Hennaeae casta ceruice iuuenca. 
<lb n="432"/>inde tibi, Alecto, tibi, numquam laeta Megaera, 
<lb n="433"/>corpora lanigerum procumbunt lecta bidentum. 
<lb n="434"/>fundunt mella super Bacchique et lactis honorem. 
<lb n="435"/><q>Sta, iuuenis, faciemque, Erebo quae surgit ab omni,</q> 
<lb n="436"/>exclamat uates <q>patere. accedentia cerno 
<lb n="437"/>Tartara et ante oculos adsistere tertia regna. 
<lb n="438"/>ecce ruunt uariae species et quicquid ab imo 
<lb n="439"/>natum hominum extinctumque chao est</q> (iam cuncta uidebat, 
<lb n="440"/>Cyclopas Scyllamque et pastos membra uirorum 
<lb n="441"/>Odrysiae telluris equos): <q>contende tueri 
<lb n="442"/>eductumque tene uagina interritus ensem. 
<lb n="443"/>quaecumque ante animae tendent potare cruorem 
<lb n="444"/>dissice, dum castae procedat imago Sibyllae. 
<lb n="445"/>interea cerne, ut gressus inhumata citatos 
<lb n="446"/>fert umbra et properat tecum coniungere dicta, 
<lb n="447"/>cui datur ante atros absumpti corporis ignes 
<lb n="448"/>sanguine non tacto solitas effundere uoces.</q> 
<lb n="449"/>aspicit et subito turbatus Scipio uisu 
<lb n="450"/><q>Quinam te, qui casus,</q> ait <q>dux maxime, fessae 
<lb n="451"/>eripuit patriae, cum talis horrida poscant 
<lb n="452"/>bella uiros? nec enim dextra concesserit ulli 
<lb n="453"/>Appius aut astu. decimum lux rettulit ortum, 
<lb n="454"/>ut te, cum Capua remearem, uulnera uidi 
<lb n="455"/>mulcentem, hoc uno maestum, quod adire nequires 
<lb n="456"/>saucius ad muros et Martis honore careres.</q> </p>
<lb n="457"/><p>Contra quae ductor: <q>Fesso mihi proxima tandem 
<lb n="458"/>lux gratos Phaethontis equos auertit et atris 
<lb n="459"/>aeternum demisit aquis. sed lenta meorum 
<lb n="460"/>dum uanos ritus cura et sollemnia uulgi 
<lb n="461"/>exequitur, cessat flammis imponere corpus, 
<lb n="462"/>ut portet tumulis per longum membra paternis. 
<lb n="463"/>quod te per nostri Martis precor aemula facta, 
<lb n="464"/>arce quae putris artus medicamina seruant 
<lb n="465"/>daque uago portas quamprimum Acherontis adire.</q> </p>
<lb n="466"/><p>Tunc iuuenis: <q>Gens o ueteris pulcherrima Clausi, 
<lb n="467"/>haud ulla ante tuam, quamquam non parua fatigent, 
<lb n="468"/>curarum prior extiterit. namque ista per omnis 
<lb n="469"/>discrimen seruat populos uariatque iacentum 
<lb n="470"/>exequias tumuli et cinerum sententia discors. 
<lb n="471"/>tellure, ut perhibent, (is mos anticus) Hibera 
<lb n="472"/>exanima obscenus consumit corpora uultur. <pb/> 
<lb n="473"/>regia cum lucem posuerunt membra, probatum est 
<lb n="474"/>Hyrcanis adhibere canes. Aegyptia tellus 
<lb n="475"/>claudit odorato post funus stantia saxo 
<lb n="476"/>corpora et a mensis exanguem haud separat umbram. 
<lb n="477"/>exhausto instituit Pontus uacuare cerebro 
<lb n="478"/>ora uirum et longum medicata reponit in aeuum. 
<lb n="479"/>quid qui reclusa nudos Garamantes harena 
<lb n="480"/>infodiunt? quid qui saeuo sepelire profundo 
<lb n="481"/>exanimos mandant Libycis Nasamones in oris? 
<lb n="482"/>at Celtae uacui capitis circumdare gaudent 
<lb n="483"/>ossa, nefas, auro ac mensis ea pocula seruant. 
<lb n="484"/>Cecropidae ob patriam Mauortis sorte peremptos 
<lb n="485"/>decreuere simul communibus urere flammis. 
<lb n="486"/>at gente in Scythica suffixa cadauera truncis 
<lb n="487"/>lenta dies sepelit putri liquentia tabo.</q> </p>
<lb n="488"/><p>Talia dum memorant, umbra ueniente Sibyllae 
<lb n="489"/>Autonoe <q>Finem hic</q> inquit <q>sermonibus adde 
<lb n="490"/>alternis. haec, haec ueri fecunda sacerdos, 
<lb n="491"/>cui tantum patuit rerum, quanto ipse negarit 
<lb n="492"/>plus nouisse deus. me iam comitante tuorum 
<lb n="493"/>tempus abire globo et pecudes imponere flammis.</q> </p>
<lb n="494"/><p>At grauida arcanis Cymes anus attigit ore 
<lb n="495"/>postquam sacrificum delibauitque cruorem, 
<lb n="496"/>in decus egregiae uultus intenta iuuentae 
<lb n="497"/><q>Aetherea fruerer cum luce, haud segniter</q> inquit 
<lb n="498"/><q>Cymaeo populis uox nostra sonabat in antro. 
<lb n="499"/>tum te permixtum saeclis rebusque futuris 
<lb n="500"/>Aeneadum cecini. sed non sat digna mearum 
<lb n="501"/>cura tuis uocum. nec enim conquirere dicta 
<lb n="502"/>aut seruare fuit proauis sollertia uestris. 
<lb n="503"/>uerum age, disce, puer, quando cognoscere cordi est, 
<lb n="504"/>iam tua deque tuis pendentia Dardana fatis. 
<lb n="505"/>namque tibi cerno properatum oracula uitae 
<lb n="506"/>hinc petere et patrios uisu contingere manis. 
<lb n="507"/>armifero uictor patrem ulcisceris Hibero 
<lb n="508"/>creditus ante annos Martem, ferroque resolues 
<lb n="509"/>gaudia Poenorum et missum laetabere bello 
<lb n="510"/>omen, Hiberiacis uicta Carthagine terris. 
<lb n="511"/>maius ad imperium posthac capiere, nec ante 
<lb n="512"/>Iuppiter absistet cura, quam cuncta fugarit 
<lb n="513"/>in Libyam bella et uincendum duxerit ipse 
<lb n="514"/>Sidonium tibi rectorem. pudet urbis iniquae 
<lb n="515"/>quod post haec decus hoc patriaque domoque carebit.</q> 
<lb n="516"/>sic uates gressumque lacus uertebat ad atros. </p>
<lb n="517"/><p>Tum iuuenis <q>Quaecumque datur sors durior aeui, 
<lb n="518"/>obnitemur,</q> ait <q>culpa modo pectora cessent. 
<lb n="519"/>sed, te oro, quando uitae tibi causa labores 
<lb n="520"/>humanos iuuisse fuit, siste, inclita uirgo, 
<lb n="521"/>paulisper gressum et nobis manisque silentum 
<lb n="522"/>enumera Stygiaeque aperi formidinis aulam.</q> </p>
<lb n="523"/><p>Adnuit illa quidem, sed <q>Non optanda recludis 
<lb n="524"/>regna:</q> ait <q><p>hic tenebras habitant uolitantque per umbras 
<lb n="525"/>innumeri quondam populi. domus omnibus una. 
<lb n="526"/>in medio uastum late se tendit inane: 
<lb n="527"/>huc, quicquid terrae, quicquid freta et igneus aer 
<lb n="528"/>nutriuit primo mundi genitalis ab aeuo 
<lb n="529"/>Mors communis agit: descendunt cuncta, capitque 
<lb n="530"/>campus iners quantum interiit restatque futurum. 
<lb n="531"/>cingunt regna decem portae: quarum una receptat 
<lb n="532"/>belligeros dura Gradiui sorte creatos; <pb/> 
<lb n="533"/>altera, qui legis posuere atque inclita iura 
<lb n="534"/>gentibus et primas fundarunt moenibus urbes; 
<lb n="535"/>tertia ruricolas, Cereris iustissima turba 
<lb n="536"/>quae uenit ad manis et fraudum inlaesa ueneno. 
<lb n="537"/>exin, qui laetas artis uitaeque colendae 
<lb n="538"/>inuenere uiam nec dedignanda parenti 
<lb n="539"/>carmina fuderunt Phoebo, sua limina seruant. 
<lb n="540"/>proxima, quos uenti saeuaeque hausere procellae, 
<lb n="541"/>naufraga porta rapit: sic illam nomine dicunt. 
<lb n="542"/>finitima huic noxa grauido et peccasse fatenti 
<lb n="543"/>uasta patet populo: poenas Rhadamanthus in ipso 
<lb n="544"/>expetit introitu mortumque exercet inanem. 
<lb n="545"/>septima femineis reseratur porta cateruis, 
<lb n="546"/>umentis ubi casta fouet Proserpina lucos. 
<lb n="547"/>infantum hinc gregibus uersasque ad funera taedas 
<lb n="548"/>passis uirginibus turbaeque in limine lucis 
<lb n="549"/>est iter extinctae et uagitu ianua nota. 
<lb n="550"/>tum seducta loco et laxata lucida nocte 
<lb n="551"/>claustra nitent, quae secreti per limitis umbram 
<lb n="552"/>Elysios ducunt campos: hic turba piorum, 
<lb n="553"/>nec Stygio in regno, caeli nec posta sub axe, 
<lb n="554"/>uerum ultra Oceanum sacro contermina fonti 
<lb n="555"/>Lethaeos potat latices, obliuia mentis. 
<lb n="556"/>extrema hinc auro fulgens iam lucis honorem 
<lb n="557"/>sentit et admoto splendet ceu sidere lunae. 
<lb n="558"/>hac animae caelum repetunt ac mille peractis 
<lb n="559"/>oblitae Ditem redeunt in corpora lustris. 
<lb n="560"/>has passim nigrum pandens Mors lurida rictum 
<lb n="561"/>itque reditque uias et portis omnibus errat. </p>
<lb n="562"/><p>Tum iacet in spatium sine corpore pigra uorago 
<lb n="563"/>limosique lacus: large exundantibus urit 
<lb n="564"/>ripas saeuus aquis Phlegethon et turbine anhelo 
<lb n="565"/>flammarum resonans saxosa incendia torquet. 
<lb n="566"/>parte alia torrens Cocytos sanguinis atri 
<lb n="567"/>uerticibus furit et spumanti gurgite fertur. 
<lb n="568"/>at, magnis semper diuis regique deorum 
<lb n="569"/>iurari dignata palus, picis horrida riuo, 
<lb n="570"/>fumiferum uoluit Styx inter sulphura limum. 
<lb n="571"/>tristior his Acheron sanie crassoque ueneno 
<lb n="572"/>aestuat et gelidam eructans cum murmure harenam 
<lb n="573"/>descendit nigra lentus per stagna palude. 
<lb n="574"/>hanc potat saniem non uno Cerberus ore, 
<lb n="575"/>haec et Tisiphones sunt pocula, et atra Megaera 
<lb n="576"/>hanc sitit ac nullo rabies restinguitur haustu. 
<lb n="577"/>ultimus erumpit lacrimarum fontibus amnis 
<lb n="578"/>ante aulam atque aditus et inexorabile limen. </p>
<lb n="579"/><p>Quanta cohors omni stabulante per atria monstro 
<lb n="580"/>excubat et manis permixto murmure terret! 
<lb n="581"/>luctus edax Maciesque, malis comes addita morbis, 
<lb n="582"/>et Maeror pastus fletu et sine sanguine Pallor 
<lb n="583"/>Curaeque Insidiaeque atque hinc queribunda Senectus, 
<lb n="584"/>hinc angens utraque manu sua guttura Liuor 
<lb n="585"/>et, deforme malum ac sceleri procliuis, Egestas 
<lb n="586"/>Errorque infido gressu et Discordia gaudens 
<lb n="587"/>permiscere fretum caelo. sedet ostia Ditis 
<lb n="588"/>centenis suetus Briareus recludere palmis 
<lb n="589"/>et Sphinx uirgineos rictus infecta cruore 
<lb n="590"/>Scyllaque Centaurique truces umbraeque Gigantum. 
<lb n="591"/>Cerberus hic ruptis peragrat cum Tartara uinclis, 
<lb n="592"/>non ipsa Alecto, non feta furore Megaera 
<lb n="593"/>audet adire ferum, dum fractis mille catenis 
<lb n="594"/>uiperea latrans circumligat ilia cauda. </p>
<lb n="595"/><p>Dextra uasta comas nemorosaque brachia fundit 
<lb n="596"/>taxus Cocyti rigua frondosior unda. 
<lb n="597"/>hic dirae uolucres pastusque cadauere uultur 
<lb n="598"/>et multus bubo ac sparsis strix sanguine pennis 
<lb n="599"/>Harpyiaeque fouent nidos atque omnibus haerent <pb/> 
<lb n="600"/>condensae foliis: saeuit stridoribus arbor. 
<lb n="601"/>has inter formas coniunx Iunonis Auernae 
<lb n="602"/>suggestu residens cognoscit crimina regum. 
<lb n="603"/>stant uincti, seroque piget sub iudice culpae: 
<lb n="604"/>circum errant Furiae Poenarumque omnis imago. 
<lb n="605"/>quam uellent numquam sceptris fulsisse superbis! 
<lb n="606"/>insultant duro imperio non digna nec aequa 
<lb n="607"/>ad superos passi manes, quaeque ante profari 
<lb n="608"/>non licitum uiuis, tandem permissa queruntur. 
<lb n="609"/>tunc alius saeuis religatur rupe catenis, 
<lb n="610"/>ast alius subigit saxum contra ardua montis, 
<lb n="611"/>uipereo domat hunc aeterna Megaera flagello. 
<lb n="612"/>talia letiferis restant patienda tyrannis. 
<lb n="613"/>sed te maternos tempus cognoscere uultus, 
<lb n="614"/>cuius prima uenit non tardis passibus umbra.</p></q> </p>
<lb n="615"/><p>Astabat fecunda Iouis Pomponia furto. 
<lb n="616"/>namque ubi cognouit Latio surgentia bella 
<lb n="617"/>Poenorum Venus, insidias anteire laborans 
<lb n="618"/>Iunonis fusa sensim per pectora patrem 
<lb n="619"/>implicuit flamma. quae ni prouisa fuissent, 
<lb n="620"/>Sidonia Iliacas nunc uirgo accenderet aras. 
<lb n="621"/>ergo ubi gustatus cruor admonuitque Sibylla 
<lb n="622"/>et dedit alternos ambobus noscere uultus, 
<lb n="623"/>sic iuuenis prior: <q>O magni mihi numinis instar, 
<lb n="624"/>cara parens, quam, te ut nobis uidisse liceret, 
<lb n="625"/>optassem Stygias uel leto intrare tenebras! 
<lb n="626"/>quae sors nostra fuit, cui te, cum prima subiret, 
<lb n="627"/>eripuit sine honore dies et funere carpsit?</q> 
<lb n="628"/>excipit his mater: <q>Nullos, o nate, labores 
<lb n="629"/>mors habuit nostra: aetherio dum pondere partum 
<lb n="630"/>exsoluor, miti dextra Cyllenia proles 
<lb n="631"/>imperio Iouis Elysias deduxit in oras 
<lb n="632"/>attribuitque paris sedes, ubi magna moratur 
<lb n="633"/>Alcidae genetrix, ubi sacro munere Leda. 
<lb n="634"/>uerum age, nate, tuos ortus, ne bella pauescas 
<lb n="635"/>ulla nec in caelum dubites te attollere factis, 
<lb n="636"/>quando aperire datur nobis, nunc denique disce. 
<lb n="637"/>sola die caperem medio cum forte petitos 
<lb n="638"/>ad requiem somnos, subitus mihi membra ligauit 
<lb n="639"/>amplexus, non ille meo ueniente marito 
<lb n="640"/>adsuetus facilisque mihi. tum luce corusca, 
<lb n="641"/>implebat quamquam languentia lumina somnu<add>s</add>, 
<lb n="642"/>uidi, crede, Iouem. nec me mutata fefellit 
<lb n="643"/>forma dei, quod squalentem conuersus in anguem 
<lb n="644"/>ingenti traxit curuata uolumina gyro. 
<lb n="645"/>sed mihi post partum non ultra ducere uitam 
<lb n="646"/>concessum. heu, quantum gemui, quod spiritus ante 
<lb n="647"/>haec tibi quam noscenda darem discessit in auras!</q> 
<lb n="648"/>his alacer colla amplexu materna petebat, 
<lb n="649"/>umbraque ter frustra per inane petita fefellit. </p>
<lb n="650"/><p>Succedunt simulacra uirum concordia, patris 
<lb n="651"/>unanimique simul patrui. ruit ipse per umbram 
<lb n="652"/>oscula uana petens iuuenis fumoque uolucri 
<lb n="653"/>et nebulis similes animas adprendere certat. 
<lb n="654"/><q>Quis te, care pater, quo stabant Itala regna 
<lb n="655"/>exosus Latium deus abstulit? hei mihi! nam cur 
<lb n="656"/>ulla fuere adeo quibus a te saeuus abessem 
<lb n="657"/>momenta? opposito mutassem pectore mortem. 
<lb n="658"/>quantos funeribus uestris gens Itala passim 
<lb n="659"/>dat gemitus! tumulus uobis censente senatu 
<lb n="660"/>Mauortis geminus surgit per gramina campo.</q> 
<lb n="661"/>nec passi plura, in medio sermone loquentis 
<lb n="662"/>sic adeo incipiunt. prior haec genitoris imago: 
<lb n="663"/><q>Ipsa quidem uirtus sibimet pulcherrima merces; 
<lb n="664"/>dulce tamen uenit ad manis, cum gratia uitae 
<lb n="665"/>durat apud superos nec edunt obliuia laudem. 
<lb n="666"/>uerum age, fare, decus nostrum, te quanta fatiget <pb/> 
<lb n="667"/>militia. heu, quotiens intrat mea pectora terror, 
<lb n="668"/>cum repeto, quam saeuus eas, ubi magna pericla 
<lb n="669"/>contingunt tibi. per nostri, fortissime, leti 
<lb n="670"/>obtestor causas, Martis moderare furori. 
<lb n="671"/>sat tibi sint documenta domus. octaua terebat 
<lb n="672"/>arentem culmis messem crepitantibus aestas, 
<lb n="673"/>ex quo cuncta mihi calcata meoque subibat 
<lb n="674"/>germano deuicta iugum Tartessia tellus. 
<lb n="675"/>nos miserae muros et tecta renata Sagunto, 
<lb n="676"/>nos dedimus Baetem nullo potare sub hoste, 
<lb n="677"/>nobis indomitus conuertit terque quaterque 
<lb n="678"/>germanus terga Hannibalis. pro barbara numquam 
<lb n="679"/>impolluta fides! peterem cum uictor adesum 
<lb n="680"/>cladibus Hasdrubalem, subito uenale, cohortes 
<lb n="681"/>Hispanae, uulgus, Libyci quas fecerat auri 
<lb n="682"/>Hasdrubal, abrupto liquerunt agmine signa. 
<lb n="683"/>tunc hostis socio desertos milite multum 
<lb n="684"/>ditior ipse uiris spisso circumdedit orbe. 
<lb n="685"/>non segnis nobis nec inultis, nate, peracta est 
<lb n="686"/>illa suprema dies, et laude inclusimus aeuum.</q> </p>
<lb n="687"/><p>Excipit inde suos frater coniungere casus: 
<lb n="688"/><q>Excelsae turris post ultima rebus in artis 
<lb n="689"/>subsidium optaram supremaque bella ciebam. 
<lb n="690"/>fumantis taedas ac lata incendia passim 
<lb n="691"/>et mille iniecere faces. nil nomine leti 
<lb n="692"/>de superis queror: haud paruo data membra sepulcro 
<lb n="693"/>nostra cremauerunt in morte haerentibus armis. 
<lb n="694"/>sed me luctus habet, geminae ne clade ruinae 
<lb n="695"/>cesserit adfusis oppressa Hispania Poenis.</q> </p>
<lb n="696"/><p>Contra quae iuuenis turbato fletibus ore: 
<lb n="697"/><q>Di, quaeso, ut merita est, dignas pro talibus ausis 
<lb n="698"/>Carthago expendat poenas. sed continet acris 
<lb n="699"/>Pyrenes populos qui uestro Marte probatus 
<lb n="700"/>excepit fessos et notis Marcius armis 
<lb n="701"/>successit bello. fusos quoque fama ferebat 
<lb n="702"/>uictores acie atque exacta piacula caedis.</q> </p>
<lb n="703"/><p>His laeti rediere duces loca amoena piorum, 
<lb n="704"/>prosequiturque oculis puer adueneratus euntis. 
<lb n="705"/>iamque aderat multa uix adgnoscendus in umbra 
<lb n="706"/>Paulus et epoto fundebat sanguine uerba: 
<lb n="707"/><q>Lux Italum, cuius spectaui Martia facta 
<lb n="708"/>multum uno maiora uiro, descendere nocti 
<lb n="709"/>atque habitanda semel subigit quis uisere regna?</q> 
<lb n="710"/>cui contra talis effundit Scipio uoces: 
<lb n="711"/><q>Armipotens ductor, quam sunt tua fata per urbem 
<lb n="712"/>lamentata diu! quam paene ruentia tecum 
<lb n="713"/>traxisti ad Stygias Oenotria tecta tenebras. 
<lb n="714"/>tum tibi defuncto tumulum Sidonius hostis 
<lb n="715"/>constituit laudemque tuo quaesiuit honore.</q> 
<lb n="716"/>dumque audit lacrimans hostilia funera Paulus, 
<lb n="717"/>ante oculos iam Flaminius, iam Gracchus et aegro 
<lb n="718"/>absumptus Cannis stabat Seruilius ore. </p>
<lb n="719"/><p>Appellare uiros erat ardor et addere uerba, 
<lb n="720"/>sed raptabat amor priscos cognoscere manis. 
<lb n="721"/>nunc meritum saeua Brutum immortale securi 
<lb n="722"/>nomen, nunc superos aequantem laude Camillum, 
<lb n="723"/>nunc auro Curium non umquam cernit amicum. 
<lb n="724"/>ora Sibylla docet uenientum et nomina pandit. 
<lb n="725"/>hic fraudes pacis Pyrrhumque a limine portae 
<lb n="726"/>reiecit uisus orbus, tulit ille ruentem 
<lb n="727"/>Thybridis in ripas regem solusque reuulso 
<lb n="728"/>pone ferox ponte exclusit redeuntia regna. <pb/> 
<lb n="729"/><q>Si tibi dulce uirum, primo qui foedera bello 
<lb n="730"/>Phoenicum pepigit, uidisse: hic inclitus ille 
<lb n="731"/>aequoreis uictor cum classe Lutatius armis. 
<lb n="732"/>si studium et saeuam cognoscere Hamilcaris umbram, 
<lb n="733"/>ille est (cerne procul) cui frons nec morte remissa 
<lb n="734"/>irarum seruat rabiem. si iungere cordi est 
<lb n="735"/>conloquium, sine gustato det sanguine uocem.</q> 
<lb n="736"/>atque ubi permissum et sitiens se impleuit imago, 
<lb n="737"/>sic prior increpitat non mitis Scipio uultu: 
<lb n="738"/><q>Taliane, o fraudum genitor, sunt foedera uobis, 
<lb n="739"/>aut haec Sicania pepigisti captus in ora? 
<lb n="740"/>bella tuus toto natus contra omnia pacta 
<lb n="741"/>exercet Latio et perruptis molibus Alpis 
<lb n="742"/>eluctatus adest: feruet gens Itala Marte 
<lb n="743"/>barbarico, et refluunt obstructi stragibus amnes.</q> 
<lb n="744"/>post quae Poenus ait: <q>Decimum modo coeperat annum 
<lb n="745"/>excessisse puer, nostro cum bella Latinis 
<lb n="746"/>concepit iussu, licitum nec fallere diuos 
<lb n="747"/>iuratos patri. quod si Laurentia uastat 
<lb n="748"/>nunc igni regna et Phrygias res uertere temptat, 
<lb n="749"/>o pietas, o sancta fides, o uera propago! 
<lb n="750"/>atque utinam amissum reparet decus!</q> inde citato 
<lb n="751"/>celsus abit gressu, maiorque recessit imago. </p>
<lb n="752"/><p>Exin designat uates, qui iura sub armis 
<lb n="753"/>poscenti dederint populo primique petitas 
<lb n="754"/>miscuerint Italis Piraeo litore leges. 
<lb n="755"/>laetatur spectatque uirum insatiabilis ora 
<lb n="756"/>Scipio et appellet cunctos, ni magna sacerdos 
<lb n="757"/>admoneat turbae innumera<add>e</add>: <q>Quot milia toto 
<lb n="758"/>credis in orbe, puer, lustras dum singula uisu, 
<lb n="759"/>descendisse Erebo? nullo non tempore abundans 
<lb n="760"/>umbrarum huc agitur torrens, uectatque capaci 
<lb n="761"/>agmina mole Charon, et sufficit improba puppis.</q> 
<lb n="762"/>post haec ostendens iuuenem sic uirgo profatur: 
<lb n="763"/><q>Hic ille est, tellure uagus qui uictor in omni 
<lb n="764"/>cursu signa tulit, cui peruia Bactra Dahaeque, 
<lb n="765"/>qui Gangen bibit et Pellaeo ponte Niphaten 
<lb n="766"/>astrinxit, cui stant sacro sua moenia Nilo.</q> 
<lb n="767"/>incipit Aeneades: <q>Libyci certissima proles 
<lb n="768"/>Hammonis, quando exuperat tua gloria cunctos 
<lb n="769"/>indubitata duces similique cupidine rerum 
<lb n="770"/>pectora nostra calent, quae te uia, fare, superbum 
<lb n="771"/>ad decus et summas laudum perduxerit arces.</q> 
<lb n="772"/>ille sub haec: <q>Turpis lenti sollertia Martis. 
<lb n="773"/>audendo bella expedias. pigra extulit artis 
<lb n="774"/>haud umquam sese uirtus. tu magna gerendi 
<lb n="775"/>praecipita tempus: mors atra impendet agenti.</q> 
<lb n="776"/>haec effatus abit. Croesi mox aduolat umbra, 
<lb n="777"/>diues apud superos, sed mors aequarat egenis. </p>
<lb n="778"/><p>Atque hic Elysio tendentem limite cernens 
<lb n="779"/>effigiem iuuenis, caste cui uitta ligabat 
<lb n="780"/>purpurea effusos per colla nitentia crines, 
<lb n="781"/><q>Dic,</q> ait <q>hic quinam, uirgo? nam luce refulget 
<lb n="782"/>praecipua frons sacra uiro, multaeque secuntur 
<lb n="783"/>mirantes animae et laeto clamore frequentant. 
<lb n="784"/>qui uultus! quam, si Stygia non esset in umbra, 
<lb n="785"/>dixissem facile esse deum!</q> <q>Non falleris:</q> inquit 
<lb n="786"/>docta comes Triuiae <q>meruit deus esse uideri, 
<lb n="787"/>et fuit in tanto non paruum pectore numen. 
<lb n="788"/>carmine complexus terram, mare, sidera, manis 
<lb n="789"/>et cantu Musas et Phoebum aequauit honore. 
<lb n="790"/>atque haec cuncta prius quam cerneret ordine terris <pb/> 
<lb n="791"/>prodidit ac uestram tulit usque ad sidera Troiam.</q> 
<lb n="792"/>Scipio perlustrans oculis laetantibus umbram, 
<lb n="793"/><q>Si nunc fata darent, ut Romula facta per orbem 
<lb n="794"/>hic caneret uates, quanto maiora futuros 
<lb n="795"/>facta eadem intrarent hoc</q> inquit <q>teste nepotes! 
<lb n="796"/>felix Aeacide, cui tali contigit ore 
<lb n="797"/>gentibus ostendi, creuit tua carmine uirtus.</q> </p>
<lb n="798"/><p>Sed, quae tanta adeo gras<add>s</add>antum turba, requirens, 
<lb n="799"/>heroum effigies maiorisque accipit umbras. 
<lb n="800"/>inuicto stupet Aeacide, stupet Hectore magno 
<lb n="801"/>Aiacisque gradum uenerandaque Nestoris ora 
<lb n="802"/>miratur, geminos aspectat laetus Atridas 
<lb n="803"/>iamque Ithacum corde aequantem Peleia facta. 
<lb n="804"/>uicturam hinc cernit Ledaei Castoris umbram: 
<lb n="805"/>alternam lucem peragebat in aethere Pollux. </p>
<lb n="806"/><p>Sed subito uultus monstrata Lauinia traxit. 
<lb n="807"/>nam uirgo admonuit tempus cognoscere manis 
<lb n="808"/>femineos, ne cunctantem lux alma uocaret. 
<lb n="809"/><q>Felix haec</q> inquit <q>Veneris nurus ordine longo 
<lb n="810"/>Troiugenas iunxit sociata prole Latinis. 
<lb n="811"/>uis et Martigenae thalamos spectare Quirini? 
<lb n="812"/>Hersiliam cerne: hirsutos cum sperneret olim 
<lb n="813"/>gens uicina procos, pastori rapta marito 
<lb n="814"/>intrauitque casae culmique e stramine fultum 
<lb n="815"/>pressit laeta torum et soceros reuocauit ab armis. 
<lb n="816"/>aspice Carmentis gressus. Euandria mater 
<lb n="817"/>haec fuit et uestros tetigit praesaga labores. 
<lb n="818"/>uis et, quos Tanaquil uultus gerat? haec quoque castae 
<lb n="819"/>augurio ualuit mentis uenturaque dixit 
<lb n="820"/>regna uiro et dextros agnouit in alite diuos. 
<lb n="821"/>ecce pudicitiae Latium decus, inclita leti 
<lb n="822"/>fert frontem atque oculos terrae Lucretia fixos. 
<lb n="823"/>non datur, heu tibi, Roma (nec est, quod malle deceret), 
<lb n="824"/>hanc laudem retinere diu. Verginia iuxta, 
<lb n="825"/>cerne, cruentato uulnus sub pectore seruat, 
<lb n="826"/>tristia defensi ferro monumenta pudoris, 
<lb n="827"/>et patriam laudat miserando in uulnere dextram. 
<lb n="828"/>illa est, quae Thybrim, quae fregit Lydia bella, 
<lb n="829"/>nondum passa marem, qualis optabit habere 
<lb n="830"/>quondam Roma uiros, contemptrix Cloelia sexus.</q> 
<lb n="831"/>cum subito aspectu turbatus Scipio poscit, 
<lb n="832"/>quae poenae causa, et qui sint in crimine manes, 
<lb n="833"/>tum uirgo: <q>Patrios fregit quae curribus artus 
<lb n="834"/>et stetit adductis super ora trementia frenis, 
<lb n="835"/>Tullia non ullos satis exhaustura labores 
<lb n="836"/>ardenti Phlegethonte natat. fornacibus atris 
<lb n="837"/>fons rapidus furit atque ustas sub gurgite cautes 
<lb n="838"/>egerit et scopulis pulsat flagrantibus ora. 
<lb n="839"/>illa autem, quae tondetur praecordia rostro 
<lb n="840"/>alitis (en quantum resonat plangentibus alis 
<lb n="841"/>armiger ad pastus rediens Iouis!), hostibus arcem 
<lb n="842"/>uirgo, immane nefas, adamato prodidit auro 
<lb n="843"/>Tarpeia et pactis reserauit claustra Sabinis. <pb/> 
<lb n="844"/>iuxta (nonne uides? neque enim leuiora domantur 
<lb n="845"/>delicta) inlatrat ieiunis faucibus Orthrus, 
<lb n="846"/>armenti quondam custos immanis Hiberi, 
<lb n="847"/>et morsu petit et polluto euiscerat ungue. 
<lb n="848"/>nec par poena tamen sceleri: sacraria Vestae 
<lb n="849"/>polluit exuta sibi uirginitate sacerdos. 
<lb n="850"/>sed satis haec uidisse, satis.</q> 
@@Mox deinde: <q>Videnti 
<lb n="851"/>nunc animas tibi, quae potant obliuia, paucas 
<lb n="852"/>in fine enumerasse paro et remeare tenebris. 
<lb n="853"/>hic Marius: nec multa dies iam restat ituro 
<lb n="854"/>aetheriam in lucem. ueniet tibi origine parua 
<lb n="855"/>in longum imperium consul. nec Sulla morari 
<lb n="856"/>iussa potest aut amne diu potare soporo: 
<lb n="857"/>lux uocat et nulli diuum mutabile fatum. 
<lb n="858"/>imperium hic primus rapiet, sed gloria culpae, 
<lb n="859"/>quod reddet solus, nec tanto in nomine quisquam 
<lb n="860"/>existet, Sullae qui se uelit esse secundum. 
<lb n="861"/>ille, hirta cui subrigitur coma fronte, decorum 
<lb n="862"/>et gratum terris Magnus caput: ille deum gens, 
<lb n="863"/>stelligerum attollens apicem, Troianus Iulo 
<lb n="864"/>Caesar auo. quantas moles, cum sede reclusa 
<lb n="865"/>hinc tandem erumpent, terraque marique mouebunt! 
<lb n="866"/>heu miseri, quotiens toto pugnabitis orbe, 
<lb n="867"/>nec leuiora lues quam uictus crimina, uictor.</q> </p>
<lb n="868"/><p>Tum iuuenis lacrimans: <q>Restare haec ordine duro 
<lb n="869"/>lamentor rebus Latiis. sed luce remota 
<lb n="870"/>si nulla est uenia et merito mors ipsa laborat, 
<lb n="871"/>perfidiae Poenus quibus aut Phlegethontis in undis 
<lb n="872"/>exuret ductor scelus, aut quae digna renatos 
<lb n="873"/>ales in aeternum laniabit morsibus artus?</q> 
<lb n="874"/><q>Ne metue:</q> exclamat uates <q>non uita sequetur 
<lb n="875"/>inuiolata uirum: patria non ossa quiescent. 
<lb n="876"/>namque ubi fractus opum magnae certamine pugnae 
<lb n="877"/>pertulerit uinci turpemque orare salutem, 
<lb n="878"/>rursus bella uolet Macetum instaurare sub armis. 
<lb n="879"/>damnatusque doli desertis coniuge fida 
<lb n="880"/>et dulci nato linquet Carthaginis arces 
<lb n="881"/>atque una profugus lustrabit caerula puppe. 
<lb n="882"/>hinc Cilicis Tauri saxosa cacumina uiset. 
<lb n="883"/>pro! quanto leuius mortalibus aegra subire 
<lb n="884"/>seruitia atque hiemes aestusque fugamque fretumque 
<lb n="885"/>atque famem, quam posse mori! post Itala bella 
<lb n="886"/>Assyrio famulus regi falsusque cupiti 
<lb n="887"/>Ausoniae motus dubio petet aequora uelo, 
<lb n="888"/>donec Prusiacas delatus segniter oras 
<lb n="889"/>altera seruitia imbelli patietur in aeuo 
<lb n="890"/>et latebram munus regni. perstantibus inde 
<lb n="891"/>Aeneadis reddique sibi poscentibus hostem, 
<lb n="892"/>pocula furtiuo rapiet properata ueneno 
<lb n="893"/>ac tandem terras longa formidine soluet.</q> </p>
<lb n="894"/><p>Haec uates, Erebique cauis se reddidit umbris. 
<lb n="895"/>tum laetus socios iuuenis portumque reuisit. <pb/> 
</p></div1>

<div1 type="book" n="14">
<p> 
<lb n="1"/>Flectite nunc uestros, Heliconis numina, cantus 
<lb n="2"/>Ortygiae pelagus Siculique ad litoris urbes. 
<lb n="3"/>muneris hic uestri labor est, modo Daunia regna 
<lb n="4"/>Aeneadum, modo Sicanios accedere portus, 
<lb n="5"/>aut Macetum lustrare domos et Achaica rura 
<lb n="6"/>aut uaga Sardoo uestigia tinguere fluctu 
<lb n="7"/>uel Tyriae quondam regnata mapalia genti 
<lb n="8"/>extremumue diem et terrarum inuisere metas. 
<lb n="9"/>sic poscit sparsis Mauors agitatus in oris. 
<lb n="10"/>ergo age, qua litui, qua ducunt bella, sequamur. </p>
<lb n="11"/><p>Ausoniae pars magna iacet Trinacria tellus, 
<lb n="12"/>ut semel expugnante Noto et uastantibus undis 
<lb n="13"/>accepit freta caeruleo propulsa tridente. 
<lb n="14"/>namque per occultum caeca ui turbinis olim 
<lb n="15"/>impactum pelagus laceratae uiscera terrae 
<lb n="16"/>discidit et medio perrumpens arua profundo 
<lb n="17"/>cum populis pariter conuulsis transtulit urbes. 
<lb n="18"/>ex illo seruans rapidus diuortia Nereus 
<lb n="19"/>saeuo diuiduos coniungi pernegat aestu. 
<lb n="20"/>sed spatium, quod dissociat consortia terrae, 
<lb n="21"/>latratus fama est (sic arta interuenit unda) 
<lb n="22"/>et matutinos uolucrum tramittere cantus. 
<lb n="23"/>multa solo uirtus: iam reddere faenus aratris, 
<lb n="24"/>iam montis umbrare olea, dare nomina Baccho 
<lb n="25"/>cornipedemque citum lituis generasse ferendis, 
<lb n="26"/>nectare Cecropias Hyblaeo accedere ceras. 
<lb n="27"/>hic et Paeonios arcano sulphure fontis, 
<lb n="28"/>hic Phoebo digna et Musis uenerabere uatum 
<lb n="29"/>ora excellentum, sacras qui carmine siluas 
<lb n="30"/>quique Syracosia resonant Helicona camena. 
<lb n="31"/>promptae gens linguae, ast eadem, cum bella cieret, 
<lb n="32"/>portus aequoreis sueta insignire tropaeis. </p>
<lb n="33"/><p>Post dirum Antipha<add>t</add>ae sceptrum et Cyclopia regna 
<lb n="34"/>uomere uerterunt primum noua rura Sicano&mdash; 
<lb n="35"/>Pyrene misit populos, qui nomen ab amne 
<lb n="36"/>ascitum patrio terrae imposuere uacanti. 
<lb n="37"/>mox Ligurum pubes Siculo ductore nouauit 
<lb n="38"/>possessis bello mutata uocabula regnis. 
<lb n="39"/>nec Cres dedecori fuit accola: duxerat actos 
<lb n="40"/>moenibus e centum non fausta ad proelia Minos, 
<lb n="41"/>Daedaleam repetens poenam. qui fraude nefanda 
<lb n="42"/>postquam perpetuas iudex concessit ad umbras 
<lb n="43"/>Cocalidum insidiis, fesso Minoia turba 
<lb n="44"/>bellandi studio Siculis subsedit in oris. 
<lb n="45"/>miscuerunt Phrygiam prolem Troianus Acestes 
<lb n="46"/>Troianusque Helymus, structis qui pube secuta 
<lb n="47"/>in longum ex sese donarunt nomina muris. 
<lb n="48"/>nec Zanclaea gerunt obscuram moenia famam, 
<lb n="49"/>dextera quam tribuit posito Saturnia telo. 
<lb n="50"/>sed decus Hennaeis haud ullum pulchrius oris, 
<lb n="51"/>quam quae Sisyphio fundauit nomen ab Isth<add>m</add>o 
<lb n="52"/>et multum ante alias Ephyraeis fulget alumnis. 
<lb n="53"/>hic Arethusa suum piscoso fonte receptat 
<lb n="54"/>Alpheon sacrae portantem signa coronae. </p>
<lb n="55"/><p>At non aecus amat Trinacria Mulciber antra. 
<lb n="56"/>nam Lipare uastis subter depasta caminis <pb/> 
<lb n="57"/>sulphureum uomit exeso de uertice fumum. 
<lb n="58"/>ast Aetna eructat tremefactis cautibus ignis 
<lb n="59"/>inclusi gemitus, pelagique imitata furorem 
<lb n="60"/>murmure per caecos tonat inrequieta fragoris 
<lb n="61"/>nocte dieque simul. fonte e Phlegethontis ut atro 
<lb n="62"/>flammarum exundat torrens piceaque procella 
<lb n="63"/>semiambusta rotat liquefactis saxa cauernis. 
<lb n="64"/>sed quamquam largo flammarum exaestuet intus 
<lb n="65"/>turbine et adsidue subnascens profluat ignis, 
<lb n="66"/>summo cana iugo cohibet, mirabile dictu, 
<lb n="67"/>uicinam flammis glaciem, aeternoque rigore 
<lb n="68"/>ardentes horrent scopuli: stat uertice celsi 
<lb n="69"/>collis hiemps calidaque niuem tegit atra fauilla. </p>
<lb n="70"/><p>Quid referam Aeolio regnatas nomine terras 
<lb n="71"/>uentorumque domos atque addita claustra procellis? 
<lb n="72"/>hic uersi penitus Pelopea ad regna Pachyni 
<lb n="73"/>pulsata Ionio respondent saxa profundo. 
<lb n="74"/>hic contra Libyamque situm Caurosque furentis 
<lb n="75"/>cernit deuexas Lilybaeon nobile chelas. 
<lb n="76"/>at, qua diuersi lateris frons tertia terrae 
<lb n="77"/>uergit in Italiam prolato ad litora dorso, 
<lb n="78"/>celsus harenosa tollit se mole Pelorus. </p>
<lb n="79"/><p>His longo mitis placide dominator in aeuo 
<lb n="80"/>praefuerat terris Hieron, tractare sereno 
<lb n="81"/>imperio uulgum pollens et pectora nullo 
<lb n="82"/>parentum exagitare metu, pactamque per aras 
<lb n="83"/>haud facilis temerare fidem socialia iura 
<lb n="84"/>Ausoniis multos seruarat casta per annos. 
<lb n="85"/>uerum, ubi fata uirum fragili soluere senecta, 
<lb n="86"/>primaeuo cessit sceptrum exitiale nepoti, 
<lb n="87"/>et placida indomitos accepit regia mores. 
<lb n="88"/>namque bis octonis nondum rex praeditus annis 
<lb n="89"/>caligare alto in solio nec pondera regni 
<lb n="90"/>posse pati et nimium fluxis confidere rebus. 
<lb n="91"/>iamque breui nullum, delicta tuentibus armis, 
<lb n="92"/>fas notum ignotumque nefas. uilissima regi 
<lb n="93"/>cura pudor. tam praecipiti materna furori 
<lb n="94"/>Pyrrhus origo dabat stimulos proauique superbum 
<lb n="95"/>Aeacidae genus atque aeternus carmine Achilles. 
<lb n="96"/>ergo ardor subitus Poenorum incepta fouendi, 
<lb n="97"/>nec sceleri mora: <add>iam</add> iungit noua foedera, pacto 
<lb n="98"/>cederet ut Siculis uictor Sidonius oris. 
<lb n="99"/>sed stabant Poenae, tumulumque negabat Erinys, 
<lb n="100"/>qua modo pactus erat socium non cernere, terra. 
<lb n="101"/>saeuos namque pati fastus iuuenemque cruento 
<lb n="102"/>flagrantem luxu et miscentem turpia diris 
<lb n="103"/>haud ultra faciles, quos ira metusque coquebat, 
<lb n="104"/>iurati obtruncant. nec iam modus ensibus: addunt 
<lb n="105"/>femineam caedem atque insontum rapta sororum 
<lb n="106"/>corpora prosternunt ferro. noua saeuit in armis 
<lb n="107"/>libertas iactatque iugum: pars Punica castra, 
<lb n="108"/>pars Italos et nota uolunt, nec turba furentum 
<lb n="109"/>defit quae neutro sociari foedere malit. </p>
<lb n="110"/><p>Tali Trinacriae motu rebusque Sicanis 
<lb n="111"/>exitio regis trepidis, sublimis honore 
<lb n="112"/>(tertia nam Latios renouarat purpura fasces) 
<lb n="113"/>Marcellus classem Zanclaeis appulit oris. <pb/> 
<lb n="114"/>atque ubi cuncta uiro caedesque exposta tyranni 
<lb n="115"/>ambiguaeque hominum mentes, Carthaginis arma 
<lb n="116"/>quos teneant et quanta locos, quod uulgus amicum 
<lb n="117"/>duret Troiugenis, quantos Arethusa tumores 
<lb n="118"/>concipiat perstetque suas non pandere portas, 
<lb n="119"/>incumbit bello ac totam per proxima raptim 
<lb n="120"/>armorum effundit flammato pectore pestem. 
<lb n="121"/>non aliter Boreas, Rhodopes a uertice praeceps 
<lb n="122"/>cum sese immisit decimoque uolumine pontum 
<lb n="123"/>expulit in terras, sequitur cum murmure molem 
<lb n="124"/>eiecti maris et stridentibus adfremit alis. 
<lb n="125"/>prima Leontinos uastarunt proelia campos, 
<lb n="126"/>regnatam diro quondam Laestrygone terram. 
<lb n="127"/>instabat ductor, cui tarde uincere Graias 
<lb n="128"/>par erat ac uinci turmas. ruit aequore toto 
<lb n="129"/>(femineum credas maribus concurrere uulgum) 
<lb n="130"/>et Cereri placitos fecundat sanguine campos. 
<lb n="131"/>sternuntur passim, pedibusque euadere letum 
<lb n="132"/>eripuit rapidus Mauors. nam ut cuique salutem 
<lb n="133"/>promisit fuga, praeueniens dux occupat ense. 
<lb n="134"/><q>Ite, gregem metite imbellem ac succidite ferro:</q> 
<lb n="135"/>clamat cunctantis urgens umbone cateruas 
<lb n="136"/><q>pigro luctandi studio certamen in umbra 
<lb n="137"/>molle pati docta et gaudens splendescere oliuo 
<lb n="138"/>stat, mediocre decus uincentum, ignaua iuuentus. 
<lb n="139"/>haec laus sola datur, si uiso uincitis hoste.</q> 
<lb n="140"/>ingruit audito ductore exercitus omnis, 
<lb n="141"/>solaque, quod superest, secum certamina norunt, 
<lb n="142"/>quis dextra antistet spoliisque excellat opimis. 
<lb n="143"/>Euboici non per scopulos inlisa Caphereo 
<lb n="144"/>Euripi magis unda furit, pontumue sonantem 
<lb n="145"/>eicit angusto uiolentius ore Propontis, 
<lb n="146"/>nec feruet maiore fretum rapiturque tumultu 
<lb n="147"/>quod ferit Herculeas extremo sole columnas. </p>
<lb n="148"/><p>Mite tamen dextrae decus inter proelia tanta 
<lb n="149"/>enituit fama. miles Tyrrhenus (Asilo 
<lb n="150"/>nomen erat) captus quondam ad Trasimenna fluenta, 
<lb n="151"/>seruitium facile et dominantis mollia iussa 
<lb n="152"/>expertus Beryae, patrias remearat ad oras 
<lb n="153"/>sponte fauentis eri, repetitisque impiger armis 
<lb n="154"/>tum ueteres Siculo casus Mauorte piabat. 
<lb n="155"/>atque is, dum medios inter fera proelia miscet, 
<lb n="156"/>inlatus Beryae, cui, pacta ad regia misso 
<lb n="157"/>Poenorum a populis sociataque bella gerenti, 
<lb n="158"/>aerato cassis munimine clauserat ora, 
<lb n="159"/>inuadit ferro iuuenem trepideque ferentem 
<lb n="160"/>instabilis retro gressus prosternit harena. 
<lb n="161"/>at miser audita uictoris uoce trementem 
<lb n="162"/>cunctantemque animam Stygia ceu sede reducens, 
<lb n="163"/>cassidis a mento male fidae uincula rumpit 
<lb n="164"/>iungebatque preces atque addere uerba parabat. 
<lb n="165"/>sed subito aspectu et noto conterritus ore 
<lb n="166"/>Tyrrhenus ferrumque manu reuocauit et ultro 
<lb n="167"/>talia cum gemitu lacrimis effudit obortis: 
<lb n="168"/><q>Ne, quaeso, supplex lucem dubiusque precare: 
<lb n="169"/>fas hostem seruare mihi. multo optimus ille 
<lb n="170"/>militiae, cui postremum est primumque, tueri 
<lb n="171"/>inter bella fidem: tu letum euadere nobis 
<lb n="172"/>das prior et seruas nondum seruatus ab hoste. 
<lb n="173"/>haud equidem dignum memet, quae tristia uidi, 
<lb n="174"/>abnuerim dignumque iterum in peiora reuolui, 
<lb n="175"/>si tibi per medios ignis mediosque per ensis 
<lb n="176"/>non dederit mea dextra uiam.</q> sic fatur et ultro 
<lb n="177"/>attollit uitaque exaequat munera uitae. <pb/> </p>
<lb n="178"/><p>At, compos Sicula primum certaminis ora 
<lb n="179"/>coepti, Marcellus uictricia signa quieto 
<lb n="180"/>agmine progrediens Ephyraea ad moenia uertit. 
<lb n="181"/>inde Syracosias castris circumdedit arces. 
<lb n="182"/>sed ferri languebat amor. sedare monendo 
<lb n="183"/>pectora caeca uirum atque iras euellere hauebat. 
<lb n="184"/>nec (renuant si forte sibi et si mitia malle 
<lb n="185"/>credant esse metum) laxis seruatur omissa 
<lb n="186"/>obsidio claustris: quin contra intentior ipse 
<lb n="187"/>inuigilat cautis, fronte imperterritus, armis 
<lb n="188"/>et struit arcana necopina pericula cura. 
<lb n="189"/>haud secus Eridani stagnis ripaue Caystri 
<lb n="190"/>innatat albus olor pronoque immobile corpus 
<lb n="191"/>dat fluuio et pedibus tacitas eremigat undas. </p>
<lb n="192"/><p>Interea, dum incerta labat sententia clausis, 
<lb n="193"/>exciti populi atque urbes socia arma ferebant: 
<lb n="194"/>incumbens Messena freto minimumque reuulsa 
<lb n="195"/>discreta Italia atque Osco memorabilis ortu: 
<lb n="196"/>tum Catane, nimium ardenti uicina Typhoeo 
<lb n="197"/>et generasse pios quondam celeberrima fratres, 
<lb n="198"/>et cui non licitum fatis, Camarina, moueri: 
<lb n="199"/>tum, quae nectareis uocat ad certamen Hymetton, 
<lb n="200"/>audax Hybla, fauis, palmaque arbusta Selinus 
<lb n="201"/>et, iusti quondam portus, nunc litore solo 
<lb n="202"/>subsidium infidum fugientibus aequora, Myl<add>a</add>e: 
<lb n="203"/>necnon altus Eryx, necnon e uertice celso 
<lb n="204"/>Centuripae largoque uirens Entella Lyaeo, 
<lb n="205"/>Entella, Hectoreo dilectum nomen Acestae. 
<lb n="206"/>non T<add>h</add>apsos, non e tumulis glacialibus Acrae 
<lb n="207"/>defuerunt. Agyrina manus geminoque Lacone 
<lb n="208"/>Tyndaris attollens sese adfluit. altus equorum 
<lb n="209"/>mille rapit turmam atque hinnitibus aera flammat 
<lb n="210"/>pulueream uoluens Acragas ad inania nubem. 
<lb n="211"/>ductor Grosphus erat, cuius caelata gerebat 
<lb n="212"/>taurum parma trucem, poenae monimenta uetustae. 
<lb n="213"/>ille, ubi torreret subiectis corpora flammis, 
<lb n="214"/>mutabat gemitus mugitibus, actaque ueras 
<lb n="215"/>credere erat stabulis armenta effundere uoces, 
<lb n="216"/>haud impune quidem: nam dirae conditor artis 
<lb n="217"/>ipse suo moriens immugit flebile tauro. 
<lb n="218"/>uenit ab amne trahens nomen Gela, uenit Halaesa 
<lb n="219"/>et qui praesenti domitant periura Palici 
<lb n="220"/>pectora supplicio, Troianaque uenit Acesta, 
<lb n="221"/>quique per Aetnaeos Acis petit aequora fines 
<lb n="222"/>et dulci gratam Nereida perluit unda. 
<lb n="223"/>aemulus ille tuo quondam, Polypheme, calori, 
<lb n="224"/>dum fugit agrestem uiolenti pectoris iram, 
<lb n="225"/>in tenuis liquefactus aquas euasit et hostem 
<lb n="226"/>et tibi uictricem, Galatea, immiscuit undam. 
<lb n="227"/>necnon qui potant Hypsamque Alabimque sonoro<add>s</add> 
<lb n="228"/>et perlucentem splendenti gurgite Achaten, 
<lb n="229"/>qui fontis, uage Chrysa, tuos et pauperis aluei 
<lb n="230"/>Hipparin ac facilem superari gurgite parco 
<lb n="231"/>Pantagian rapidique colunt uada flaua Syma<add>e</add>thi. 
<lb n="232"/>litora Thermarum, prisca dotata camena, 
<lb n="233"/>armauere suos, qua mergitur Himera ponto 
<lb n="234"/>Aeolio. nam diuiduas se scindit in oras 
<lb n="235"/>nec minus occasus petit incita quam petit ortus. 
<lb n="236"/>Nebrodes gemini nutrit diuortia fontis, 
<lb n="237"/>quo mons Sicania non surgit ditior umbrae. 
<lb n="238"/>Henna deum lucis sacra<add>s</add> dedit ardua dextra<add>s</add>. 
<lb n="239"/>hic specus ingentem laxans telluris hiatum 
<lb n="240"/>caecum iter ad manis tenebroso limite pandit, 
<lb n="241"/>qua nouus ignotas Hymenaeus uenit in oras, 
<lb n="242"/>hac Stygius quondam stimulante cupidine rector <pb/> 
<lb n="243"/>ausus adire diem, maestoque Acheronte relicto 
<lb n="244"/>egit in inlicitas currum per inania terras. 
<lb n="245"/>tum rapta praeceps Hennaea uirgine flexit 
<lb n="246"/>attonitos caeli uisus lucemque pauentis 
<lb n="247"/>in Styga rursus equos et praedam condidit umbris. 
<lb n="248"/>Romanos Petraea duces, Romana petiuit 
<lb n="249"/>foedera Callipolis lapidosique Engyon arui, 
<lb n="250"/>Hadranum Ergetiumque simul telaque superba 
<lb n="251"/>lanigera Melite et litus piscosa Calacte, 
<lb n="252"/>quaeque procelloso Cephaloedias ora profundo 
<lb n="253"/>caeruleis horret campis pascentia cete, 
<lb n="254"/>et qui correptas sorbentem uerticis haustu 
<lb n="255"/>atque iterum e fundo iaculantem ad sidera puppis 
<lb n="256"/>Tauromenitana cernunt de sede Charybdim. 
<lb n="257"/>haec Latium manus et Laurentia signa fouebat. </p>
<lb n="258"/><p>Cetera Elissaeis aderat gens Sicana uotis. 
<lb n="259"/>mille Agathy<add>r</add>na dedit perflataque Trogilos Austris, 
<lb n="260"/>mille Thoanteae sedes Phacelina Dianae. 
<lb n="261"/>tergemino uenit numero fecunda Panhormos, 
<lb n="262"/>seu siluis sectere feras seu retibus aequor 
<lb n="263"/>uerrere seu caelo libeat traxisse uolucrem. 
<lb n="264"/>non Herbesos iners, non Naulocha pigra pericli 
<lb n="265"/>sederunt, non frondosis Morgentia campis 
<lb n="266"/>abstinuit Marte infido. comitata Menaeis 
<lb n="267"/>uenit Amastra uiris et paruo nomine Tisse 
<lb n="268"/>et Netum et Mutyce pubesque liquentis Achaeti. 
<lb n="269"/>Sidonios Drepane atque undae clamosus Helorus 
<lb n="270"/>et mox seruili uastata Triocala bello, 
<lb n="271"/>Sidonios Arbela ferox et celsus Ietas 
<lb n="272"/>et bellare Tabas docilis Cossyraque parua 
<lb n="273"/>nec maior&dagger; Megara iunctae concordibus ausis 
<lb n="274"/>iuuere et strato Gaulum spectabile ponto, 
<lb n="275"/>cum sonat alcyones cantu nidosque natantis 
<lb n="276"/>immota gestat sopitis fluctibus unda. 
<lb n="277"/>ipsa Syracusae patulos urbs inclita muro<add>s</add> 
<lb n="278"/>milite collecto uariisque impleuerat armis. 
<lb n="279"/>ductores facilem impelli laetamque tumultus 
<lb n="280"/>uaniloquo plebem furiabant insuper ore: 
<lb n="281"/>numquam hoste intratos muros et quattuor arces, 
<lb n="282"/>et Salaminiacis quantam Eoisque tropaeis 
<lb n="283"/>ingenio portus urbs inuia fecerit umbram, 
<lb n="284"/>spectatum proauis: ter centum ante ora triremes 
<lb n="285"/>unum naufragium, mersasque impune profundo 
<lb n="286"/>clade pharetrigeri subnixas regis Athenas. 
<lb n="287"/>flammabant uulgum geniti Carthagine fratres, 
<lb n="288"/>Poeni matre genus, sed quos, sub crimine pulsus 
<lb n="289"/>urbe Syracosia, Libycis eduxerat oris 
<lb n="290"/>Trinacrius genitor, geminaque a stirpe parentum 
<lb n="291"/>astus miscebant Tyrios leuitate Sicana. </p>
<lb n="292"/><p>Quae cernens ductor, postquam immedicabile uisum 
<lb n="293"/>seditio, atque ultro bellum surgebat ab hoste, 
<lb n="294"/>testatus diuos Siculorum amnesque lacusque 
<lb n="295"/>et fontis, Arethusa, tuos, ad bella uocari 
<lb n="296"/>inuitum (quae sponte diu non sumpserit, hostem 
<lb n="297"/>induere arma sibi), telorum turbine uasto 
<lb n="298"/>adgreditur muros atque armis intonat urbi. 
<lb n="299"/>par omnis simul ira rapit, certantque ruuntque. 
<lb n="300"/>turris multiplici surgens ad sidera tecto 
<lb n="301"/>exibat, tabulata decem cui crescere Graius 
<lb n="302"/>fecerat et multas nemorum consumpserat umbras. 
<lb n="303"/>armatam hinc igni pinum et deuoluere saxa <pb/> 
<lb n="304"/>certabant calidaeque picis diffundere pestem. 
<lb n="305"/>huic procul ardentem iaculatus lampada Cimber 
<lb n="306"/>conicit et lateri telum exitiabile figit. 
<lb n="307"/>pascitur adiutu<add>s</add> Vulcanus turbine uenti, 
<lb n="308"/>gliscentemque trahens turris per uiscera labem 
<lb n="309"/>perque altam molem et totiens nascentia tecta 
<lb n="310"/>scandit ouans rapidusque uorat crepitantia flammis 
<lb n="311"/>ro<add>bo</add>ra et, ingenti simul exundante uapore 
<lb n="312"/>ad caelum, uictor nutantia culmina lambit. 
<lb n="313"/>implentur fumo et nebula caliginis atrae, 
<lb n="314"/>nec cuiquam euasisse datur, ceu fulminis ictu 
<lb n="315"/>correptae rapido in cineres abi<add>e</add>re ruinae. </p>
<lb n="316"/><p>Par contra pelago miseris fortuna carinis. 
<lb n="317"/>namque ubi se propius tectis urbique tulere, 
<lb n="318"/>qua portus muris pacatas adplicat undas, 
<lb n="319"/>improuisa nouo pestis conterruit astu. 
<lb n="320"/>trabs fabre teres atque erasis undique nodis 
<lb n="321"/>nauali similis malo praefixa gerebat 
<lb n="322"/>uncae tela manus: ea celso ex aggere muri 
<lb n="323"/>bellantis curui rapiebat in aera ferri 
<lb n="324"/>unguibus et mediam reuocata ferebat in urbem. 
<lb n="325"/>nec solos uis illa uiros, quin saepe triremem 
<lb n="326"/>belligerae rapuere trabes, cum desuper actum 
<lb n="327"/>incuterent puppi chalybem morsusque tenacis. 
<lb n="328"/>qui, simul adfixo uicina in robora ferro 
<lb n="329"/>sustulerant sublime ratem, miserabile uisu, 
<lb n="330"/>per subitum rursus laxatis arte catenis 
<lb n="331"/>tanta praecipitem reddebant mole profundo 
<lb n="332"/>ut totam haurirent undae cum milite puppem. 
<lb n="333"/>his super insidiis angusta foramina murus 
<lb n="334"/>arte cauata dabat, per quae c<add>l</add>am fundere tela 
<lb n="335"/>tutum erat, opposito mittentibus aggere ualli. 
<lb n="336"/><add>nec</add> sine fraude labos, arta ne rursus eodem 
<lb n="337"/>spicula ab hoste uia uicibus contorta redirent. 
<lb n="338"/>calliditas Graia atque astus pollentior armis 
<lb n="339"/>Marcellum tantasque minas terraque marique 
<lb n="340"/>arcebat, stabatque ingens ad moenia bellum. </p>
<lb n="341"/><p>Vir fuit Isthmiacis decus immortale colonis, 
<lb n="342"/>ingenio facile ante alios telluris alumnos, 
<lb n="343"/>nudus opum, sed cui caelum terraeque paterent. 
<lb n="344"/>ille, nouus pluuias Titan ut proderet ortu 
<lb n="345"/>fuscatis tristis radiis, ille, haereat anne 
<lb n="346"/>pendeat instabilis tellus, cur foedere certo 
<lb n="347"/>hunc adfusa globum Tethys circumliget undis 
<lb n="348"/>nouerat atque una pelagi lunaeque labores, 
<lb n="349"/>et pater Oceanus qua lege effunderet aestus. 
<lb n="350"/>non illum mundi numerasse capacis harenas 
<lb n="351"/>uana fides. puppis etiam constructaque saxa 
<lb n="352"/>feminea traxisse ferunt contra ardua dextra. </p>
<lb n="353"/><p>Hic dum Italum ductorem astu Teucrosque fatigat, 
<lb n="354"/>adnabat centum late Sidonia uelis 
<lb n="355"/>classis subsidio et scindebat caerula rostris. 
<lb n="356"/>erigitur subitas in spes Arethusia proles 
<lb n="357"/>adiungitque suas portu progressa carinas. 
<lb n="358"/>nec contra Ausonius tonsis aptare lacertos 
<lb n="359"/>addubitat mersisque celer fodit aequora remis. 
<lb n="360"/>uerberibus torsere fretum: salis icta frequenti 
<lb n="361"/>albescit pulsu facies, perque aequora late 
<lb n="362"/>spumat canenti sulcatus gurgite limes. 
<lb n="363"/>insultant pariter pelago, ac Neptunia regna 
<lb n="364"/>tempestate noua trepidant. tum uocibus aequor <pb/> 
<lb n="365"/>personat, et clamat scopulis clamoris imago. 
<lb n="366"/>ac iam diffusus uacua bellator in unda 
<lb n="367"/>cornibus ambierat patulos ad proelia fluctus, 
<lb n="368"/>nauali claudens umentem indagine campum: 
<lb n="369"/>ac simili curuata sinu diuersa ruebat 
<lb n="370"/>classis et artabat lunato caerula gyro. 
<lb n="371"/>nec mora: terrificis saeuae stridoribus aeris, 
<lb n="372"/>per uacuum late cantu resonante profundum, 
<lb n="373"/>inc<add>r</add>epuere tubae, quis excitus aequore Triton 
<lb n="374"/>expauit tortae certantia murmura conchae. 
<lb n="375"/>uix meminere maris: tam uasto ad proelia nisu 
<lb n="376"/>incumbunt proni positisque in margine puppis 
<lb n="377"/>extremae plantis nutantes spicula torquent. 
<lb n="378"/>sternitur effusis pelagi media area telis, 
<lb n="379"/>celsaque anhelatis exurgens ictibus alnus 
<lb n="380"/>caerula nigranti findit spumantia sulco. </p>
<lb n="381"/><p>Ast aliae latere atque incussi roboris ictu 
<lb n="382"/>detergent remos, aliae per uiscera pinus 
<lb n="383"/>tramissis ipso retinentur uulnere rostris 
<lb n="384"/>quo retinent. medias inter sublimior ibat 
<lb n="385"/>terribilis uisu puppis, qua nulla per omne 
<lb n="386"/>egressa est Libycis maior naualibus aeuum. 
<lb n="387"/>sed quater haec centum numeroso remige pontum 
<lb n="388"/>pulsabat tonsis, ueloque superba capaci 
<lb n="389"/>cum rapidum hauriret Borean et cornibus omnis 
<lb n="390"/>colligeret flatus, lento se robore agebat, 
<lb n="391"/>intraret fluctus solis ce<add>u</add> pulsa lacertis: 
<lb n="392"/>procurrunt leuitate agili docilesque regentis 
<lb n="393"/>audiuisse manum Latio cum milite puppes. </p>
<lb n="394"/><p>Has ut per laeuum uenientis aequor Himilco 
<lb n="395"/>in latus obliquas iussamque incurrere proram 
<lb n="396"/>conspexit, propere diuis in uota uocatis 
<lb n="397"/>aequoris, intento uolucrem de more sagittam 
<lb n="398"/>adsignat neruo, utque oculis librauit in hostem 
<lb n="399"/>et calamo monstrauit iter, diuersa relaxans 
<lb n="400"/>brachia deduxit uultu comitante per auras 
<lb n="401"/>in uulnus telum ac residentis puppe magistri 
<lb n="402"/>adfixit plectro dextram. nec deinde regenda 
<lb n="403"/>puppe manus ualuit flectenti immortua clauo. 
<lb n="404"/>dumque ad opem accurrit ceu capta nauita puppe, 
<lb n="405"/>ecce iterum fatoque pari neruoque sagitta 
<lb n="406"/>in medium perlapsa globum transuerberat ictu 
<lb n="407"/>orba gubernacli subeuntem munera Taurum. </p>
<lb n="408"/><p>Inrumpit Cumana ratis, quam Corbulo ductor 
<lb n="409"/>lectaque complebat Stabiarum litore pubes. 
<lb n="410"/>numen erat celsae puppis uicina Dione. 
<lb n="411"/>sed superingestis propior quia subdita telis 
<lb n="412"/>bella capessebat, media subsedit in unda 
<lb n="413"/>diuisitque fretum. clamantum spumeus ora 
<lb n="414"/>Nereus implet aquis, palmaeque, trahente profundo, 
<lb n="415"/>luctantum frustra summis in fluctibus extant. 
<lb n="416"/>hic audax ira magno per caerula saltu 
<lb n="417"/>Corbulo transgressus (nam textam robore turrim 
<lb n="418"/>appulerant nexae ferri compage triremes) 
<lb n="419"/>euadit tabulata super flammaque comantem 
<lb n="420"/>multifida pinum celso de culmine quassat. 
<lb n="421"/>inde atros alacer pastosque bitumine torquet, 
<lb n="422"/>ammentante Noto, Poenorum aplustribus ignes. 
<lb n="423"/>intrat diffusos pestis Vulcania passim 
<lb n="424"/>atque implet dispersa foros: trepidatur omisso 
<lb n="425"/>summis remigio, sed enim tam rebus in artis 
<lb n="426"/>fama mali nondum tanti penetrarat ad imos. 
<lb n="427"/>at rapidus feruor, per pinguis unguine taedas 
<lb n="428"/>inlapsus, flammis uictricibus insonat alueo. 
<lb n="429"/>qua nondum tamen intulerat uim Dardana lampas 
<lb n="430"/>parcebatque uapor, saxorum grandine dirus <pb/> 
<lb n="431"/>arcebat fatumque ratis retinebat Himilco. 
<lb n="432"/>hic miser, igniferam dum uentilat aere pinum, 
<lb n="433"/>murali saxo per lubrica sanguine transtra 
<lb n="434"/>uoluitur in fluctus Lycchaei uulnere Cydnus. 
<lb n="435"/>fax nidore graui foedauit comminus auras 
<lb n="436"/>ambusto instridens pelago. ferus inde citatum 
<lb n="437"/>missile adorata contorquet Sabratha puppe 
<lb n="438"/>(Hammon numen erat Libycae gentile carinae 
<lb n="439"/>cornigeraque sedens spectabat caerula fronte): 
<lb n="440"/><q>Fer, pater, adflictis, fer,</q> ait <q>Garamantice uates, 
<lb n="441"/>rebus opem inque Italos da certa effundere tela.</q> 
<lb n="442"/>has inter uoces tremulo uenit agmine cornus 
<lb n="443"/>et Neptunicolae transuerberat ora Telonis. </p>
<lb n="444"/><p>Vrgebant nihilo leuius iam in limine mortis, 
<lb n="445"/>quos fuga praecipitis partem glomerarat in unam 
<lb n="446"/>puppis, adhuc uacuam taedae. sed, proxima cursu 
<lb n="447"/>fulmineo populatus, ineuitabilis ardor 
<lb n="448"/>correptam flammis inuoluit ouantibus alnum. 
<lb n="449"/>primus, ope aequorei funis delapsus in undas, 
<lb n="450"/>qua nondum Stygios glomerabat Mulciber aestus, 
<lb n="451"/>ambustus socium remis aufertur Himilco. 
<lb n="452"/>proxima nudarunt miserandi fata Batonis 
<lb n="453"/>desertam ductore ratem. bonus ille per artem 
<lb n="454"/>crudo luctari pelago atque exire procellas. 
<lb n="455"/>idem, quid Boreas, quid uellet crastinus Auster, 
<lb n="456"/>anteibat, nec peruigilem tu fallere uultum 
<lb n="457"/>obscuro quamuis cursu, Cynosura, ualeres. 
<lb n="458"/>is, postquam aduersis nullus modus, <q>Accipe nostrum, 
<lb n="459"/>Hammon, sanguinem,</q> ait <q>spectator cladis iniquae.</q> 
<lb n="460"/>atque, acto in pectus gladio, dextra inde cruorem 
<lb n="461"/>excipit et large sacra inter cornua fundit. </p>
<lb n="462"/><p>Hos inter Daphnis, deductum ab origine nomen 
<lb n="463"/>antiqua, fuit infelix, cui linquere saltus 
<lb n="464"/>et mutare casas infido marmore uisum. 
<lb n="465"/>at princeps generis quanto maiora parauit 
<lb n="466"/>intra pastorem sibi nomina! Daphnin amarunt 
<lb n="467"/>Sicelides Musae, dexter donauit auena 
<lb n="468"/>Phoebus Castalia et iussit, proiectus in herba 
<lb n="469"/>si quando caneret, laetos per prata, per arua 
<lb n="470"/>ad Daphnin properare greges riuosque silere. 
<lb n="471"/>ille ubi septena modulatus harundine carmen 
<lb n="472"/>mulcebat siluas, non umquam tempore eodem 
<lb n="473"/>Siren adsuetos effudit in aequore cantus, 
<lb n="474"/>Scyllaei tacuere canes, stetit atra Charybdis, 
<lb n="475"/>et laetus scopulis audiuit iubila Cyclops. 
<lb n="476"/>progeniem hauserunt et nomen amabile flammae. </p>
<lb n="477"/><p>Innatat ecce super transtris fumantibus asper 
<lb n="478"/>Ornytos ac longam sibimet facit aequore mortem, 
<lb n="479"/>qualis Oiliades, fulmen iaculante Minerua, 
<lb n="480"/>surgentis domuit fluctus ardentibus ulnis. 
<lb n="481"/>transigitur ualida medius, dum se adleuat, alni 
<lb n="482"/>cuspide Marmarides Sciron. pars subnatat unda 
<lb n="483"/>membrorum, pars extat aquis totumque per aequor 
<lb n="484"/>portatur, rigido, miserandum, immortua rostro. 
<lb n="485"/>accelerant puppes utrimque atque ora ruentum 
<lb n="486"/>sanguinei feriunt remorum aspergine rores. 
<lb n="487"/>ipse adeo senis ductor Rhoeteius ibat 
<lb n="488"/>pulsibus et ualido superabat remige uentos. 
<lb n="489"/>quam rapidis puppem manibus frenare Lilaeus 
<lb n="490"/>dum temptat, saeua truncatur membra bipenni, 
<lb n="491"/>ac fert haerentis trabibus ratis incita palmas. </p>
<lb n="492"/><p>Sicania Aeoliden portabant transtra Podaetum. 
<lb n="493"/>hic, aeuo quamquam nondum excessisset ephebos, 
<lb n="494"/>seu laeui traxere dei, seu feruida corda 
<lb n="495"/>nec sat maturus laudum bellique cupido, <pb/> 
<lb n="496"/>arma puer niueis aptarat picta lacertis 
<lb n="497"/>et freta gaudebat celsa turbare Chimaera. 
<lb n="498"/>iamque super Rutula, super et Garamantide pinu 
<lb n="499"/>ibat ouans, melior remo meliorque sagitta, 
<lb n="500"/>et iam turrigerum demerserat aequore Nessum. 
<lb n="501"/>heu puero malesuada rudi noua gloria pugnae! 
<lb n="502"/>dum cristam galeae trucis exuuiasque precatur 
<lb n="503"/>de duce Marcello superos temerarius, hasta 
<lb n="504"/>excepit raptim uulnus letale remissa, 
<lb n="505"/>pro qualis! seu splendentem sub sidera nisu 
<lb n="506"/>exigeret discum, iaculo seu nubila supra 
<lb n="507"/>surgeret, aligeras ferret seu puluere plantas 
<lb n="508"/>uix tacto, uel dimens<add>i</add> spatia improba campi 
<lb n="509"/>transiret uelox saltu, decuere labores. 
<lb n="510"/>sat prorsus, sat erat decoris discrimine tuto, 
<lb n="511"/>sat laudis. cur facta, puer, maiora petebas? 
<lb n="512"/>illum, ubi labentem pepulerunt tela sub undas, 
<lb n="513"/>ossa Syracosio fraudatum naufraga busto, 
<lb n="514"/>fleuerunt freta, fleuerunt Cyclopia saxa 
<lb n="515"/>et Cyane et Anapus et Ortygie Arethusa. </p>
<lb n="516"/><p>Parte alia Perseus (puppem hanc Tiberinus agebat) 
<lb n="517"/>quaque uehebatur Crantor Sidonius Io 
<lb n="518"/>concurrunt. iniecta ligant hinc uincula ferri 
<lb n="519"/>atque illinc, steteruntque rates ad proelia nexae. 
<lb n="520"/>nec iaculo aut longe certatur harundine fusa: 
<lb n="521"/>comminus et gladio terrestria proelia miscent. 
<lb n="522"/>perrumpunt Itali, qua caedes prima reclusit 
<lb n="523"/>monstrauitque uiam; uasta sed mole catenas 
<lb n="524"/>hortatur socios et uincla abrumpere ferri 
<lb n="525"/>ac parat hostili resoluta puppe receptos 
<lb n="526"/>auehere et paribus pelago diducere ab armis&mdash; 
<lb n="527"/>Aetnaeo Polyphemus erat nutritus in antro 
<lb n="528"/>atque inde antiquae nomen feritatis amabat. 
<lb n="529"/>ubera praebuerat paruo lupa, corporis alti 
<lb n="530"/>terribilis moles, mens aspera, uultus in ira 
<lb n="531"/>semper et ad caedes Cyclopia corde libido. 
<lb n="532"/>isque relaxatis membrorum pondere uinclis 
<lb n="533"/>impulerat puppim et mergebat gurgite tonsas 
<lb n="534"/>duxissetque ratem, pressa Laronius hasta 
<lb n="535"/>ni propere duro nitentem exurgere uelox 
<lb n="536"/>adfixet transtro. uix morte incepta remittit: 
<lb n="537"/>namque manus seruat dum suetos languida ductus, 
<lb n="538"/>ignauum summo traxit super aequore remum. </p>
<lb n="539"/><p>Perculsi cuneo Poeni densentur in unum, 
<lb n="540"/>quod caret hoste, latus, subito cum pondere uictus, 
<lb n="541"/>insiliente mari, summergitur alueus undis. 
<lb n="542"/>scuta uirum cristaeque et inerti spicula ferro 
<lb n="543"/>tutelaeque deum fluitant. hic robore fracto 
<lb n="544"/>pugnat inops chalybis seseque in proelia rursus 
<lb n="545"/>armat naufragio, remis male feruidus ille 
<lb n="546"/>festinat spoliare ratem, discrimine nullo 
<lb n="547"/>nautarum interdum conuulsa sedilia torquens. 
<lb n="548"/>non plectro ratis aut frangendae in uulnera prorae 
<lb n="549"/>parcitur, et pelago repetuntur nantia tela. 
<lb n="550"/>uulneribus patulis intrat mare. mox sua ponto 
<lb n="551"/>singultante anima propulsa refunditur unda. 
<lb n="552"/>nec desunt, qui correptos complexibus artis 
<lb n="553"/>immergant pelago et, iaculis cessantibus, hostem 
<lb n="554"/>morte sua perimant. remeantum gurgite mentes 
<lb n="555"/>crudescunt, ac pro ferro stat fluctibus uti. 
<lb n="556"/>haurit sanguineus contorta cadauera uertex. 
<lb n="557"/>hinc clamor, gemitus illinc mortesque fugaeque 
<lb n="558"/>remorumque fragor flictuque sonantia rostra. 
<lb n="559"/>perfusum bello feruet mare. fessus acerbis <pb/> 
<lb n="560"/>terga fuga celeri Libyae conuertit ad oras 
<lb n="561"/>exigua sese furatus Himilco carina. </p>
<lb n="562"/><p>Concessere mari tandem Graiusque Libysque, 
<lb n="563"/>et iam captiuae uinclis ad litora longo 
<lb n="564"/>ordine ducuntur puppes. flagrantibus alto 
<lb n="565"/>stant aliae taedis. splendet lucente profundo 
<lb n="566"/>Mulciber, et tremula uibratur imagine pontus. 
<lb n="567"/>ardet nota fretis Cyane pennataque Siren, 
<lb n="568"/>ardet et Europe, niuei sub imagine tauri 
<lb n="569"/>uecta Ioue ac prenso tramittens aequora cornu, 
<lb n="570"/>et quae fusa comas curuum per caerula piscem 
<lb n="571"/>Nereis umenti moderatur roscida freno. 
<lb n="572"/>uritur undiuagus Python et corniger Hammon 
<lb n="573"/>et, quae Sidonios uultus portabat Elissae, 
<lb n="574"/>bis ternis ratis ordinibus grassata per undas. 
<lb n="575"/>at uinclis trahitur cognata in litora Anapus 
<lb n="576"/>Gorgoneasque ferens ad sidera Pegasus alas. 
<lb n="577"/>ducitur et Libyae puppis signata figuram 
<lb n="578"/>et Triton captiuus et ardua rupibus Aetne, 
<lb n="579"/>spirantis rogus Enceladi, Cadmeaque Sidon. </p>
<lb n="580"/><p>Nec mora tum trepidos hac clade inrumpere muros 
<lb n="581"/>signaque ferre deum templis iam iamque fuisset, 
<lb n="582"/>ni subito importuna lues inimicaque pestis, 
<lb n="583"/>inuidia diuum pelagique labore parata, 
<lb n="584"/>polluto miseris rapuisset gaudia caelo. 
<lb n="585"/>criniger aestiferis Titan feruoribus auras 
<lb n="586"/>et patulam Cyanen lateque palustribus undis 
<lb n="587"/>stagnantem Stygio Cocyti oppleuit odore 
<lb n="588"/>temporaque autumni laetis florentia donis 
<lb n="589"/>foedauit rapidoque accendit fulminis igni. 
<lb n="590"/>fumabat crassus nebulis caliginis aer, 
<lb n="591"/>squalebat tellus uitiato feruida dorso 
<lb n="592"/>nec uictum dabat aut ullas languentibus umbras, 
<lb n="593"/>atque ater picea uapor expirabat in aethra. 
<lb n="594"/>uim primi sensere canes. mox nubibus atris 
<lb n="595"/>fluxit deficiens penna labente uolucris. 
<lb n="596"/>inde ferae siluis sterni. tum serpere labes 
<lb n="597"/>Tartarea atque haustis populari castra maniplis. 
<lb n="598"/>arebat lingua, et gelidus per uiscera sudor 
<lb n="599"/>corpore manabat tremulo. descendere fauces 
<lb n="600"/>abnuerant siccae iussorum alimenta ciborum. 
<lb n="601"/>aspera pulmonem tussis quatit, et per anhela 
<lb n="602"/>igneus efflatur sitientum spiritus ora. 
<lb n="603"/>lumina ferre grauem uix sufficientia lucem 
<lb n="604"/>unca nare iacent, saniesque immixta cruore 
<lb n="605"/>expuitur, membrisque cutis tegit ossa peresis. 
<lb n="606"/>heu dolor! insignis notis bellator in armis 
<lb n="607"/>ignauo rapitur leto. iactantur in ignem 
<lb n="608"/>dona superba uirum, multo Mauorte parata. 
<lb n="609"/>succubuit medicina malis. cumulantur aceruo 
<lb n="610"/>labentum et magno cineres sese aggere tollunt. 
<lb n="611"/>passim etiam deserta iacent inhumataque late 
<lb n="612"/>corpora, pestiferos tetigisse timentibus artus. 
<lb n="613"/>serpit pascendo crescens Acherusia pestis 
<lb n="614"/>nec leuiore quatit Trinacria moenia luctu 
<lb n="615"/>Poenorumque parem castris fert atra laborem. 
<lb n="616"/>aequato par exitio et communis ubique 
<lb n="617"/>ira deum atque eadem leti uersatur imago. </p>
<lb n="618"/><p>Nulla tamen Latios fregit uis dura malorum, 
<lb n="619"/>incolumi ductore, uiros, clademque rependit 
<lb n="620"/>unum inter strages tutum caput. ut grauis ergo 
<lb n="621"/>primum letiferos repressit Sirius aestus, 
<lb n="622"/>et minuere auidae mortis contagia pestes, <pb/> 
<lb n="623"/>ceu, sidente Noto cum se maria alta reponunt, 
<lb n="624"/>propulsa inuadit piscator caerula cumba, 
<lb n="625"/>sic tandem ereptam morbis grassantibus armat 
<lb n="626"/>Marcellus pubem, lustratis rite maniplis. 
<lb n="627"/>circumstant alacres signa auditisque tubarum 
<lb n="628"/>respirant laeti clangoribus. itur in hostem, 
<lb n="629"/>et, si fata ferant, iuuat inter proelia ferro 
<lb n="630"/>posse mori. socium miseret, qui sorte pudenda 
<lb n="631"/>in morem pecudum effudere cubilibus atris 
<lb n="632"/>inlaudatam animam. tumulos inhonoraque busta 
<lb n="633"/>respiciunt, et uel nullo iacuisse sepulcro 
<lb n="634"/>quam debellari morbis placet. ardua primus 
<lb n="635"/>ad muros dux signa rapit. tenuata iacendo 
<lb n="636"/>et macie in galeis abscondunt ora, malusque, 
<lb n="637"/>ne sit spes hosti, uelatur casside pallor. 
<lb n="638"/>infundunt rapidum conuulsis moenibus agmen 
<lb n="639"/>condensique ruunt: tot bellis inuia tecta 
<lb n="640"/>tot<add>que</add> uno introitu capiuntur militis arces. </p>
<lb n="641"/><p>Totum, qua uehitur Titan, non ulla per orbem 
<lb n="642"/>tum sese Isthmiacis aequassent oppida tectis. 
<lb n="643"/>tot delubra deum totque intra moenia portus, 
<lb n="644"/>adde fora et celsis suggesta theatra columnis 
<lb n="645"/>certantisque mari moles, adde ordine longo 
<lb n="646"/>innumeras spatioque domos aequare superbas 
<lb n="647"/>rura. quid, inclusos porrecto limite longis 
<lb n="648"/>porticibus sacros iuuenum certamine lucos? 
<lb n="649"/>quid tot captiuis fulgentia culmina rostris 
<lb n="650"/>armaque fixa deis, aut quae Marathonius hostis 
<lb n="651"/>perdidit aut Libya quae sunt aduecta subacta? 
<lb n="652"/>hic Agathocleis sedes ornata tropaeis, 
<lb n="653"/>hic mites Hieronis opes; hic sancta uetustas 
<lb n="654"/>artificum manibus. non usquam clarior illo 
<lb n="655"/>gloria picturae saeclo; non aera iuuabat 
<lb n="656"/>&dagger;quem scire Ephyren; fuluo certauerit auro <pb/> 
<lb n="657"/>uestis spirantis referens subtemine uultus&mdash; 
<lb n="658"/>quae radio caelat Babylon uel murice picto 
<lb n="659"/>laeta Tyros, quaeque Attalicis uariata per artem 
<lb n="660"/>aulaeis scribuntur acu aut Memphitide tela. 
<lb n="661"/>iam simul argento fulgentia pocula, mixta 
<lb n="662"/>quis gemma quaesitus honos, simulacra deorum 
<lb n="663"/>numen ab arte datum seruantia; munera Rubri 
<lb n="664"/>praeterea ponti depexaque uellera ramis, 
<lb n="665"/>femineus pudor. 
@@His tectis opibusque potitus 
<lb n="666"/>Ausonius ductor, postquam sublimis ab alto 
<lb n="667"/>aggere despexit trepidam clangoribus urbem, 
<lb n="668"/>inque suo positum nutu, stent moenia regum 
<lb n="669"/>an nullos oriens uideat lux crastina muros, 
<lb n="670"/>ingemuit nimio iuris tantumque licere 
<lb n="671"/>horruit et propere reuocata militis ira 
<lb n="672"/>iussit stare domos, indulgens templa uetustis 
<lb n="673"/>incolere atque habitare deis. sic parcere uictis 
<lb n="674"/>pro praeda fuit, et sese contenta nec ullo 
<lb n="675"/>sanguine pollutis plausit Victoria pennis. 
<lb n="676"/>tu quoque ductoris lacrimas, memorande, tulisti, 
<lb n="677"/>defensor patriae, meditantem in puluere formas 
<lb n="678"/>nec turbatum animi tanta feriente ruina. 
<lb n="679"/>ast relicum uulgus resoluta in gaudia mente 
<lb n="680"/>certarunt uicti uictoribus. aemulus ipse 
<lb n="681"/>ingenii superum seruando condidit urbem. 
<lb n="682"/>ergo extat saeclis stabitque insigne tropaeum 
<lb n="683"/>et dabit antiquos ductorum noscere mores. </p>
<lb n="684"/><p>Felices populi, si, quondam ut bella solebant, 
<lb n="685"/>nunc quoque inexhaustas pax nostra relinqueret urbes! 
<lb n="686"/>at, ni cura uiri qui nunc dedit otia mundo 
<lb n="687"/>effrenum arceret populandi cuncta furorem, 
<lb n="688"/>nudassent auidae terrasque fretumque rapinae. <pb/> 
</p></div1>

<div1 type="book" n="15">
<p> 
<lb n="1"/>At noua Romuleum carpebat cura senatum, 
<lb n="2"/>quis trepidas gentes Martemque subiret Hiberum 
<lb n="3"/>attritis rebus. geminus iacet hoste superbo 
<lb n="4"/>Scipio, belligeri Mauortia pectora fratres. 
<lb n="5"/>hi<add>n</add>c metus, in Tyrias ne iam Tartessia leges 
<lb n="6"/>concedat tellus propioraque bella pauescat. 
<lb n="7"/>anxia turba patrum quasso medicamina maesti 
<lb n="8"/>imperio circumspectant diuosque precantur 
<lb n="9"/>qui laceris ausit ductor succedere castris. </p>
<lb n="10"/><p>Absterret iuuenem patrios patruique piare 
<lb n="11"/>optantem manis tristi conterrita luctu 
<lb n="12"/>et reputans annos cognato sanguine turba: 
<lb n="13"/>si gentem petat infaustam, inter busta suorum 
<lb n="14"/>decertandum hosti, qui fregerit arma duorum, 
<lb n="15"/>qui consulta ducum, ac flagret meliore Gradiuo: 
<lb n="16"/>nec promptum teneris immania bella lacertis 
<lb n="17"/>moliri regimenque rudi deposcere in aeuo. </p>
<lb n="18"/><p>Has lauri residens iuuenis uiridante sub umbra 
<lb n="19"/>aedibus extremis uoluebat pectore curas, 
<lb n="20"/>cum subito adsistunt, dextra laeuaque per auras 
<lb n="21"/>adlapsae, haud paulum mortali maior imago, <pb/> 
<lb n="22"/>hinc Virtus, illinc Virtuti inimica Voluptas. 
<lb n="23"/>altera Achaemenium spirabat uertice odorem 
<lb n="24"/>ambrosias diffusa comas et ueste refulgens, 
<lb n="25"/>ostrum qua fuluo Tyrium suffuderat auro. 
<lb n="26"/>fronte decor quaesitus acu, lasciuaque crebras 
<lb n="27"/>ancipiti motu iaciebant lumina flammas. 
<lb n="28"/>alterius dispar habitus: frons hirta nec umquam 
<lb n="29"/>composita mutata coma, stans uultus, et ore 
<lb n="30"/>incessuque uiro propior laetique pudoris 
<lb n="31"/>celsa umeros niueae fulgebat stamine pallae. </p>
<lb n="32"/><p>Occupat inde prior promissis fisa Voluptas: 
<lb n="33"/><q>Quis furor hic non digne puer consumere bello 
<lb n="34"/>florem aeui? Cannaene tibi grauiorque palude 
<lb n="35"/>Maeonius Stygia lacus excessere Padusque? 
<lb n="36"/>quem tandem ad finem bellando fata lacesses? 
<lb n="37"/>tune etiam temptare paras Atlantica regna 
<lb n="38"/>Sidoniasque domos? moneo, certare periclis 
<lb n="39"/>desine et armisonae caput obiectare procellae. 
<lb n="40"/>ni fugis hos ritus, Virtus te saeua iubebit 
<lb n="41"/>per medias uolitare acies mediosque per ignis. 
<lb n="42"/>haec patrem patruumque tuos, haec prodiga Paulum, <pb/> 
<lb n="43"/>haec Decios Stygias Erebi detrusit ad undas, 
<lb n="44"/>dum cineri titulum memorandaque nomina bustis 
<lb n="45"/>praetendit nec sensurae, quod gesserit, umbrae. 
<lb n="46"/>at si me comitere, puer, non limite duro 
<lb n="47"/>iam tibi decurrat concessi temporis aetas. 
<lb n="48"/>haud umquam trepidos abrumpet bucina somnos, 
<lb n="49"/>non glaciem Arctoam, non experi<add>e</add>re furentis 
<lb n="50"/>ardorem Cancri nec mensas saepe cruento 
<lb n="51"/>gramine compositas. aberunt sitis aspera et haustus 
<lb n="52"/>sub galea puluis &dagger;partique minore&dagger; labores. 
<lb n="53"/>sed current albusque dies horaeque serenae, 
<lb n="54"/>et molli dabitur uictu sperare senectam. 
<lb n="55"/>quantas ipse deus laetos generauit in usus 
<lb n="56"/>res homini plenaque dedit bona gaudia dextra! 
<lb n="57"/>atque idem, exemplar lenis mortalibus aeui, 
<lb n="58"/>imperturbata placidus tenet otia mente. 
<lb n="59"/>illa ego sum, Anchisae Venerem Simoentos ad undas 
<lb n="60"/>quae iunxi, generis uobis unde editus auctor. 
<lb n="61"/>illa ego sum, uerti superum quae saepe parentem 
<lb n="62"/>nunc auis in formam, nunc torui in cornua tauri. 
<lb n="63"/>huc aduerte aures. currit mortalibus aeuum, 
<lb n="64"/>nec nasci bis posse datur: fugit hora, rapitque 
<lb n="65"/>Tartareus torrens ac secum ferre sub umbras, 
<lb n="66"/>si qua animo placuere, negat. quis luce suprema 
<lb n="67"/>dimisisse meas sero non ingemit horas?</q> </p>
<lb n="68"/><p>Postquam conticuit finisque est addita dictis, 
<lb n="69"/>tum Virtus <q>Quasnam iuuenem florentibus</q> inquit, 
<lb n="70"/><q>pellicis in fraudes annis uitaeque tenebras, 
<lb n="71"/>cui ratio et magnae caelestia semina mentis 
<lb n="72"/>munere sunt concessa deum? mortalibus alti 
<lb n="73"/>quantum caelicolae, tantumdem animalibus isti 
<lb n="74"/>praecellunt cunctis. tribuit namque ipsa minore<add>s</add> 
<lb n="75"/>hos terris Natura deo<add>s</add>; sed foedere certo 
<lb n="76"/>degeneres tenebris animas damnauit Auernis. 
<lb n="77"/>at, quis aetherii seruatur seminis ortus, 
<lb n="78"/>caeli porta patet. referam quid cuncta domantem 
<lb n="79"/>Amphitryoniaden? quid, cui, post Seras et Indos 
<lb n="80"/>captiuo Liber cum signa referret ab Euro, 
<lb n="81"/>Caucaseae currum duxere per oppida tigres? 
<lb n="82"/>quid suspiratos magno in discrimine nautis 
<lb n="83"/>Ledaeos referam fratres uestrumque Quirinum? 
<lb n="84"/>nonne uides, hominum ut celsos ad sidera uultus 
<lb n="85"/>sustulerit deus ac sublimia finxerit ora, 
<lb n="86"/>cum pecudes uolucrumque genus formasque ferarum 
<lb n="87"/>segnem atque obscenam passim strauisset in aluum? 
<lb n="88"/>ad laudes genitum, capiat si munera diuum, 
<lb n="89"/>felix ad laudes hominum genus. huc, age, paulum 
<lb n="90"/>aspice (nec longe repetam), modo Roma minanti 
<lb n="91"/>impar Fidenae contentaque crescere asylo 
<lb n="92"/>quo sese extulerit dextris: idem aspice, late 
<lb n="93"/>florentis quondam luxus quas uerterit urbes. 
<lb n="94"/>quippe nec ira deum tantum nec tela nec hostes, 
<lb n="95"/>quantum sola noces animis inlapsa, Voluptas. 
<lb n="96"/>Ebrietas tibi f<add>o</add>eda comes, tibi Luxus et atris 
<lb n="97"/>circa te semper uolitans Infamia pennis. 
<lb n="98"/>mecum Honor ac Laudes et laeto Gloria uultu 
<lb n="99"/>et Decus ac niueis Victoria concolor alis. 
<lb n="100"/>me cinctus lauro producit ad astra Triumphus. 
<lb n="101"/>casta mihi domus et celso stant colle penates: 
<lb n="102"/>ardua saxoso perducit semita cliuo. 
<lb n="103"/>asper principio (neque enim mihi fallere mos est) 
<lb n="104"/>prosequitur labor. adnitendum intrare uolenti, 
<lb n="105"/>nec bona censendum, quae Fors infida dedisse 
<lb n="106"/>atque eadem rapuisse ualet. mox celsus ab alto 
<lb n="107"/>infra te cernes hominum genus. omnia contra <pb/> 
<lb n="108"/>experienda manent quam spondet blanda Voluptas. 
<lb n="109"/>stramine proiectus duro patiere sub astris 
<lb n="110"/>insomnis noctes frigusque famemque domabis. 
<lb n="111"/>idem iustitiae cultor, quaecumque capesses, 
<lb n="112"/>testis factorum stare arbitrabere diuos. 
<lb n="113"/>tunc, quotiens patriae rerumque pericula poscent, 
<lb n="114"/>arma feres primus, primus te in moenia tolles 
<lb n="115"/>hostica, nec ferro mentem uincere nec auro. 
<lb n="116"/>hinc tibi non Tyrio uitiatas murice uestes 
<lb n="117"/>nec donum deforme uiro fragrantis amomi 
<lb n="118"/>sed dabo, qui uestrum saeuo nunc Marte fatigat 
<lb n="119"/>imperium, superare manu laurumque superbam 
<lb n="120"/>in gremio Iouis excisis deponere Poenis.</q> </p>
<lb n="121"/><p>Quae postquam cecinit sacrato pectore Virtus, 
<lb n="122"/>exemplis laetum uultuque audita probantem 
<lb n="123"/>conuertit iuuenem. sed enim indignata Voluptas 
<lb n="124"/>non tenuit uoces. <q>Nil uos iam demoror ultra:</q> 
<lb n="125"/>exclamat <q>uenient, uenient mea tempora quondam, 
<lb n="126"/>cum docilis nostris magno certamine Roma 
<lb n="127"/>seruiet imperiis, et honos mihi habebitur uni.</q> 
<lb n="128"/>sic quassans caput in nubis se sustulit atras. </p>
<lb n="129"/><p>At iuuenis plenus monitis ingentia corde 
<lb n="130"/>molitur iussaeque calet uirtutis amore. 
<lb n="131"/>ardua rostra petit, nullo fera bella uolente, 
<lb n="132"/>et grauia ancipitis deposcit munera Martis. 
<lb n="133"/>arrecti cunctorum animi: pars lumina patris, 
<lb n="134"/>pars credunt toruos patrui reuirescere uultus. 
<lb n="135"/>sed quamquam instinctis tacitus tamen aegra pericli 
<lb n="136"/>pectora subrepit terror, molemque pauentes 
<lb n="137"/>expendunt belli, et numerat fauor anxius annos. </p>
<lb n="138"/><p>Dumque ea confuso percenset murmure uulgus, 
<lb n="139"/>ecce per oblicum caeli squalentibus auro 
<lb n="140"/>effulgens maculis ferri inter nubila uisus 
<lb n="141"/>anguis et ardenti radiare per aera sulco, 
<lb n="142"/>quaque ad caeliferi tendit plaga litus Atlantis 
<lb n="143"/>perlabi resonante polo. bis terque coruscum 
<lb n="144"/>addidit augurio fulmen pater, et uaga late 
<lb n="145"/>per subitum moto strepuere tonitrua mundo. 
<lb n="146"/>tum uero capere arma iubent genibusque salutant 
<lb n="147"/>summissi augurium: <add>h</add>ac iret qua ducere diuos 
<lb n="148"/>perspicuum et patrio monstraret semina signo. </p>
<lb n="149"/><p>Certatim comites rerum bellique ministros 
<lb n="150"/>adglomerant sese atque acris sociare labores 
<lb n="151"/>exposcunt, laudumque loco est isdem esse sub armis. 
<lb n="152"/>tum noua caeruleum descendit classis in aequor. 
<lb n="153"/>it comes Ausonia atque in terras transit Hiberas: 
<lb n="154"/>ut, cum saeua fretis immisit proelia, Corus 
<lb n="155"/>Isthmon curuata sublime superi<add>a</add>cit unda 
<lb n="156"/>et spumante ruens per saxa gementia fluctu 
<lb n="157"/>Ionium Aegaeo miscet mare. celsus in arma 
<lb n="158"/>emicat ac prima stans Scipio puppe profatur: 
<lb n="159"/><q>Diue tridentipotens, cuius maria ire per alta 
<lb n="160"/>ordimur, si iusta paro, decurrere classi 
<lb n="161"/>da, pater, ac nostros ne sperne iuuare labores. 
<lb n="162"/>per pontum pia bella ueho.</q> leuis inde secunda 
<lb n="163"/>aspirans aura propellit carbasa flatus. 
<lb n="164"/>iamque agiles, Tyrrhena sonant qua caerula, puppes 
<lb n="165"/>Ausonium euasere latus Ligurumque citatis 
<lb n="166"/>litora tramittunt proris. hinc gurgite ab alto 
<lb n="167"/>tellurem procul inrumpentem in sidera cernunt, 
<lb n="168"/>aerias Alpis. occurrunt moenia Grais 
<lb n="169"/>condita Massiliae: populis haec cincta superbis, 
<lb n="170"/>barbarus immani cum territet accola ritu, 
<lb n="171"/>antiquae morem patriae cultumque habitumque 
<lb n="172"/>Phocais armiferas inter tenet hospita gentes. <pb/> 
<lb n="173"/>hinc legit Ausonius sinuatos gurgite ductor 
<lb n="174"/>anfractus pelagi. nemoroso uertice celsus 
<lb n="175"/>apparet collis, fugiuntque in nubila siluae 
<lb n="176"/>Pyrenes, tunc Emporiae ueteresque per ortus 
<lb n="177"/>Graiorum uulgus, tunc hospita Tarraco Baccho. 
<lb n="178"/>considunt portu. securae gurgite clauso 
<lb n="179"/>stant puppes, positusque labor terrorque profundi. </p>
<lb n="180"/><p>Nox similes morti dederat placidissima somnos: 
<lb n="181"/>uisa uiro stare effigies ante ora parentis 
<lb n="182"/>atque hac aspectu turbatum uoce monere: 
<lb n="183"/><q>Nate, salus quondam genitoris, nate, parentis 
<lb n="184"/>et post fata decus, bellorum dira creatrix 
<lb n="185"/>euastanda tibi tellus, et caede superbi 
<lb n="186"/>ductores Libyae cauta uirtute domandi, 
<lb n="187"/>qui sua nunc trinis diducunt agmina castris. 
<lb n="188"/>si conferre manum libeat, coeantque uocatae 
<lb n="189"/>hinc atque hinc acies, ualeat quis ferre ruentis 
<lb n="190"/>tergemina cum mole uiros? absiste labore 
<lb n="191"/>ancipiti, sed nec segnis potiora capesse. 
<lb n="192"/>urbs colitur Teucro quondam fundata uetusto, 
<lb n="193"/>nomine Carthago: Tyrius tenet incola muros. 
<lb n="194"/>ut Libyae sua, sic terris memorabile Hiberis 
<lb n="195"/>haec caput est. non ulla opibus certauerit auri, 
<lb n="196"/>non portu celsoue situ, non dotibus arui 
<lb n="197"/>uberis aut agili fabricanda ad tela uigore. 
<lb n="198"/>inuade auersis, nate, hanc ductoribus urbem: 
<lb n="199"/>nulla acies famae tantum praedaeue pararit.</q> </p>
<lb n="200"/><p>Talia monstrabat genitor propiusque monebat, 
<lb n="201"/>cum iuuenem sopor et dilapsa reliquit imago. 
<lb n="202"/>surgit et infernis habitantia numina lucis 
<lb n="203"/>ac supplex patrios compellat nomine manis: 
<lb n="204"/><q>Este duces bello et monstratam ducite ad urbem; 
<lb n="205"/>uobis ultor ego et Sarrano murice fulgens 
<lb n="206"/>inferias mittam fusis insignis Hiberis 
<lb n="207"/>et tumulis addam sacros certamine ludos.</q> </p>
<lb n="208"/><p>Praegreditur celeratque uias et corripit agmen 
<lb n="209"/>pernici rapidum cursu camposque fatigat. 
<lb n="210"/>sic, ubi prosiluit Pisaeo carcere praeceps, 
<lb n="211"/>non solum ante alios, sed enim, mirabile dictu, 
<lb n="212"/>ante suos it uictor ecus, currumque per auras 
<lb n="213"/>haud ulli durant uisus aequare uolantem. 
<lb n="214"/>iamque Hyperionia lux septima lampade surgens 
<lb n="215"/>sensim attollebat propius subeuntibus arces 
<lb n="216"/>urbis et admoto crescebant culmina gressu, 
<lb n="217"/>ac pelago uectus seruata Laelius hora 
<lb n="218"/>quam dederat ductor subigendae ab moenia classi 
<lb n="219"/>a tergo adfusis cingebat tecta carinis. </p>
<lb n="220"/><p>Carthago, impenso naturae adiuta fauore, 
<lb n="221"/>excelsos tollit pelago circumflua muros. 
<lb n="222"/>artatas ponti fauces modica insula claudit, 
<lb n="223"/>qua Titan ortu terras aspergit Eoo. 
<lb n="224"/>at, qua prospectat Phoebi iuga sera cadentis, 
<lb n="225"/>pigram in planitiem stagnantis egerit undas 
<lb n="226"/>quas auget ueniens refluusque reciprocat aestus. 
<lb n="227"/>sed gelidas a fronte sedet sublimis ad Arctos 
<lb n="228"/>urbs imposta iugo pronumque excurrit in aequor 
<lb n="229"/>et tuta aeterno defendit moenia fluctu. </p>
<lb n="230"/><p>Audax, ceu plano gradiens uictricia campo 
<lb n="231"/>ferret signa, iugum certabat scandere miles. 
<lb n="232"/><del>Aris ductor erat. qui contra, amplexus in artis 
<lb n="233"/>auxilium atque excelsa loci, praesepserat arcem.</del> 
<lb n="234"/>pugnabat natura soli, paruoque superne 
<lb n="235"/>bellantum nisu passim per prona uoluti 
<lb n="236"/>truncato instabiles fundebant corpore uitam. 
<lb n="237"/>uerum ubi concessit pelagi reuolubilis unda 
<lb n="238"/>et fluctus rapido fugiebat in aequora lapsu, <pb/> 
<lb n="239"/>quaque modo excelsae sulcarant caerula puppes 
<lb n="240"/>hac impune dabat Nereus transcurrere planta, 
<lb n="241"/>hinc tacite nitens informidatus adire 
<lb n="242"/>ductor Dardanius subitam trahit aequore pubem 
<lb n="243"/>perque undas muris pedes aduolat. inde citati 
<lb n="244"/>a tergo accelerant, qua fisus fluctibus Aris 
<lb n="245"/>incustoditam sine milite liquerat urbem. 
<lb n="246"/>tum prostratus humi, miserandum, uicta catenis 
<lb n="247"/>Poenus colla dedit populumque addixit inermem. 
<lb n="248"/>hanc oriens uidit Titan, cum surgeret, urbem 
<lb n="249"/>uallari castris captamque aspexit eandem 
<lb n="250"/>ocius Hesperio quam gurgite tingueret axem. </p>
<lb n="251"/><p>Aurora ingrediens terris exegerat umbras: 
<lb n="252"/>principio statuunt aras. cadit ardua taurus 
<lb n="253"/>uictima Neptuno pariter pariterque Tonanti. 
<lb n="254"/>tum merita aequantur donis, ac praemia uirtus 
<lb n="255"/>sanguine parta capit: phaleris hic pectora fulget, 
<lb n="256"/>hic torque aurato circumdat bellica colla, 
<lb n="257"/>ille nitet celsus muralis honore coronae. 
<lb n="258"/>Laelius ante omnis, cui dextera clara domusque, 
<lb n="259"/>ter dena boue et aequorei certaminis alto 
<lb n="260"/>donatur titulo Poenique recentibus armis 
<lb n="261"/>rectoris. tunc hasta uiris, tunc Martia cuique 
<lb n="262"/>uexilla, ut meritum, et praedae libamina dantur. </p>
<lb n="263"/><p>Postquam perfectae laudes hominumque deumque, 
<lb n="264"/>captiuae spectantur opes digestaque praeda: 
<lb n="265"/>hoc aurum patribus, bello haec Martique talenta, 
<lb n="266"/>hoc regum donis, diuum hoc ante omnia templis, 
<lb n="267"/>cetera bellantum dextrae pulchroque labori. 
<lb n="268"/>quin etiam accitus populi regnator Hiberi, 
<lb n="269"/>cui sponsa et sponsae defixus in ossibus ardor. 
<lb n="270"/>hanc notam formae concessit laetus ouansque 
<lb n="271"/>indelibata gaudenti uirgine donum. 
<lb n="272"/>tum uacui curis uicino litore mensas 
<lb n="273"/>instituunt festoque agitant conuiuia ludo. 
<lb n="274"/>Laelius effatur: <q>Macte, o uenerande, pudici, 
<lb n="275"/>ductor, macte animi. cedat tibi gloria lausque 
<lb n="276"/>magnorum heroum celebrataque carmine uirtus. 
<lb n="277"/>mille Mycenaeus qui traxit in aequora proras 
<lb n="278"/>rector, et Inachiis qui Thessala miscuit arma, 
<lb n="279"/>femineo socium uiolarunt foedus amore, 
<lb n="280"/>nullaque tum Phrygio steterunt tentoria campo 
<lb n="281"/>captiuis non plena toris: tibi barbara soli 
<lb n="282"/>sanctius Iliaca seruata est Phoebade uirgo.</q> 
<lb n="283"/>haec atque his paria alterno sermone serebant, 
<lb n="284"/>donec Nox atro circumdata corpus amictu 
<lb n="285"/>nigrantis inuexit equos suasitque quietem. </p>
<lb n="286"/><p>Emathio interea tellus Aetola tumultu 
<lb n="287"/>feruebat, Macetum subitis perculsa carinis. 
<lb n="288"/>proximus hinc hosti dextras iungebat Acarnan. 
<lb n="289"/>causa noui motus Poenis regique Philippo 
<lb n="290"/>in bellum Ausonium sociatae foedere uires. 
<lb n="291"/>hic, gente egregius ueterisque ab origine regni, 
<lb n="292"/>Aeacidum sceptris proauoque tumebat Achille. 
<lb n="293"/>ille et nocturnis conterruit Oricon armis, 
<lb n="294"/>quaque per Illyricum Taulantius incola litus 
<lb n="295"/>exiguos habitat non ullo nomine muros, 
<lb n="296"/>turbidus incessit telis. ille aequore uectus 
<lb n="297"/>nunc et Phaeacum Thesprotiaque arua lacessens 
<lb n="298"/>Epirum cassis lustrabat futtilis ausis, 
<lb n="299"/>nunc et Anactoria signa ostentauit in ora 
<lb n="300"/>Ambraciosque sinus Olpaeaque litora bello 
<lb n="301"/>perfudit rapido. pepulit uada feruida remis 
<lb n="302"/>Leucatae et Phoebi uidit citus Actia templa. 
<lb n="303"/>nec portus Ithacae, Laertia regna, Samenque 
<lb n="304"/>liquit inaccessam fluctuque sonantia cano <pb/> 
<lb n="305"/>saxa Cephallenum et scopulosis Neriton aruis. 
<lb n="306"/>ille etiam, Pelopis sedes et Achaica adire 
<lb n="307"/>moenia praegaudens, tristem Calydona Dianae 
<lb n="308"/>Oeneasque domos, Curetica tecta, subibat, 
<lb n="309"/>promittens contra Hesperiam sua proelia Grais. 
<lb n="310"/>tum lustrata Ephyre Patraeque et regia Pleuron 
<lb n="311"/>Parnasusque biceps Phoeboque loquentia saxa. 
<lb n="312"/>ac saepe ad patrios bello reuocante penatis, 
<lb n="313"/>cum modo Sarmaticus regna infestaret Orestes, 
<lb n="314"/>aspera nunc Dolopum uis exundasset in agros, 
<lb n="315"/>incepto tamen haud facilis desistere uano 
<lb n="316"/>belli per Graias umbram circumtulit oras: 
<lb n="317"/>donec, nunc pelago, nunc terra exutus, omisit 
<lb n="318"/>spem positam in Tyriis et supplex foedera sanxit 
<lb n="319"/>Dardana nec legem regno accepisse refugit. </p>
<lb n="320"/><p>Tunc et Tyndarei Latias fortuna Tarenti 
<lb n="321"/>auxit opes laudemque simul. nam perfida tandem 
<lb n="322"/>urbs Fabio deuicta seni, postremus in armis 
<lb n="323"/>ductoris titulus cauti. sollertia tutum 
<lb n="324"/>tum quoque adepta decus, captis sine sanguine muris. 
<lb n="325"/>namque ut compertum, qui Punica signa regebat 
<lb n="326"/>feminea exuri flamma, tacitusque quietae 
<lb n="327"/>exin uirtuti placuit dolus, ire sorori 
<lb n="328"/>(nam castris erat in Rutulis) germanus amatae 
<lb n="329"/>cogitur et magnis muliebria uincere corda 
<lb n="330"/>pollicitis, si reclusas tramittere portas 
<lb n="331"/>concedat Libycus rector. uotique potitus 
<lb n="332"/>euicto Fabius Poeno circumdata telis 
<lb n="333"/>incustodita penetrauit moenia nocte. </p>
<lb n="334"/><p>Sed quisnam auersos Phoebum tunc iungere ab urbe 
<lb n="335"/>Romulea dubitaret equos, qui tempore eodem 
<lb n="336"/>Marcellum acciperet letum oppetiisse sub armis? 
<lb n="337"/>moles illa uiri calidoque habitata Gradiuo 
<lb n="338"/>pectora et haud ullis umquam tremefacta periclis, 
<lb n="339"/>heu quantum Hannibalem clara factura ruina, 
<lb n="340"/>procubuere. iacet campis Carthaginis horror, 
<lb n="341"/>forsan Scipiadae confecti nomina belli 
<lb n="342"/>rapturus, si quis paulum deus adderet aeuo. </p>
<lb n="343"/><p>Collis Agenoreum dirimebat ab aggere uallum 
<lb n="344"/>Ausonio (Dauni Mauors consederat aruis). 
<lb n="345"/>curarum comes et summi Crispinus honoris 
<lb n="346"/>Marcello socius communia bella ciebat. 
<lb n="347"/>ad quem Marcellus: <q>Gestit lustrare propinquas 
<lb n="348"/>mens siluas medioque uiros imponere monti, 
<lb n="349"/>ne Libys occultis tumulum prior occupet ausis. 
<lb n="350"/>si cordi est, te participem, Crispine, laboris 
<lb n="351"/>esse uelim. numquam desunt consulta duobus.</q> 
<lb n="352"/>haec ubi sedere, ardentis attollere sese 
<lb n="353"/>iam dudum certant in equos. Marcellus, ut arma 
<lb n="354"/>aptantem natum aspexit laetumque tumultu, 
<lb n="355"/><q>Vincis</q> ait <q>nostros mirando ardore uigores. 
<lb n="356"/>sit praematurus felix labor. urbe Sicana 
<lb n="357"/>qualem te uidi, nondum permitteret aetas 
<lb n="358"/>cum tibi bella, meo tractantem proelia uultu! 
<lb n="359"/>huc, decus, huc, nostrum, lateri te iunge paterno 
<lb n="360"/>et me disce nouum Martem temptare magistro.</q> 
<lb n="361"/>tum pueri colla amplectens sic pauca precatur: 
<lb n="362"/><q>Summe deum, Libyco, faxis, de praeside nunc his, 
<lb n="363"/>his umeris tibi opima feram.</q> nec plura, sereno 
<lb n="364"/>sanguineos fudit cum Iuppiter aethere rores 
<lb n="365"/>atque atris arma aspersit non prospera guttis. 
<lb n="366"/>uixdum finitis intrarant uocibus artas 
<lb n="367"/>letiferi collis fauces, cum turba uolucris 
<lb n="368"/>inuadunt Nomades iaculis nimboque feruntur 
<lb n="369"/>aetherio similes, caeca fundente latebra 
<lb n="370"/>armatos in bella globos. circumdata postquam <pb/> 
<lb n="371"/>nil restare uidet uirtus quod debeat ultra 
<lb n="372"/>iam superis, magnum secum portare sub umbras 
<lb n="373"/>nomen mortis hauet. tortae nunc eminus hastae 
<lb n="374"/>altius insurgit, nunc saeuit comminus ense. 
<lb n="375"/>forsan et enasset rapidi freta saeua pericli, 
<lb n="376"/>ni telum aduersos nati uenisset in artus. 
<lb n="377"/>tum patriae tremuere manus, laxataque luctu 
<lb n="378"/>fluxerunt rigidis arma infelicia palmis. 
<lb n="379"/>obuia nudatum tramittit lancea pectus, 
<lb n="380"/>labensque impresso signauit gramina mento. </p>
<lb n="381"/><p>At postquam Tyrius saeua inter proelia ductor 
<lb n="382"/>infixum aduerso uidit sub pectore telum, 
<lb n="383"/>immane exclamat: <q>Latias, Carthago, timere 
<lb n="384"/>desine iam leges: iacet exitiabile nomen, 
<lb n="385"/>Ausonii columen regni. sed dextera nostrae 
<lb n="386"/>tam similis non obscurus mittatur ad umbras. 
<lb n="387"/>magnanima inuidia uirtus caret.</q> alta sepulcri 
<lb n="388"/>protinus extruitur caeloque educitur ara. 
<lb n="389"/>conuectant siluis ingentia robora: credas 
<lb n="390"/>Sidonium cecidisse ducem. tum tura dapesque 
<lb n="391"/>et fasces clipeusque uiri, pompa ultima, fertur. 
<lb n="392"/>ipse facem subdens <q>Laus</q> inquit <q>parta perennis: 
<lb n="393"/>Marcellum abstulimus Latio. deponere forsan 
<lb n="394"/>gens Italum tandem arma uelit. uos ite superbae 
<lb n="395"/>exequias animae et cinerem donate supremi 
<lb n="396"/>muneris officio: numquam hoc tibi, Roma, negabo.</q> 
<lb n="397"/>alterius par atque eadem fortuna laborum 
<lb n="398"/>consulis: exanimem sonipes ad signa reuexit. </p>
<lb n="399"/><p>Talia in Ausonia. sed non et talis Hiberis 
<lb n="400"/>armorum euentus campis. Carthaginis omnes 
<lb n="401"/>per subitum raptae pernix uictoria late 
<lb n="402"/>terruerat gentes. ducibus spes una salutis, 
<lb n="403"/>si socias iungant uires. ingentibus orsum 
<lb n="404"/>auspiciis iuuenem, ceu patria gestet in armis 
<lb n="405"/>fulmina, sublimi uallatam uertice montis 
<lb n="406"/>et sco<add>p</add>ulis urbem, cumulatam strage uirorum, 
<lb n="407"/>non toto rapuisse die, qua Martius ille 
<lb n="408"/>Hannibal in terra consumpto uerterit anno 
<lb n="409"/>nec pube aequandam nec opum ubertate Saguntum. </p>
<lb n="410"/><p>Proximus, adplicito saxosis aggere siluis, 
<lb n="411"/>tendebat fratris spirans ingentia facta 
<lb n="412"/>Hasdrubal. hic robur mixtusque rebellibus Afris 
<lb n="413"/>Cantaber, hic uolucri Mauro pernicior Astur; 
<lb n="414"/>tantaque maiestas terra rectoris Hibera, 
<lb n="415"/>Hannibalis quantus Laurenti terror in ora. 
<lb n="416"/>forte dies priscum Tyriis solemnis honorem 
<lb n="417"/>rettulerat, quo primum orsi Carthaginis altae 
<lb n="418"/>fundamenta nouam coepere mapalibus urbem. 
<lb n="419"/>et laetus, repetens gentis primordia, ductor 
<lb n="420"/>festa coronatis agitabat gaudia signis, 
<lb n="421"/>pacificans diuos. fraternum laena nitebat 
<lb n="422"/>demissa ex umeris donum, quam foederis arti 
<lb n="423"/>Trinacrius Libyco rex inter munera pignus 
<lb n="424"/>miserat, Aeoliis gestatum insigne tyrannis. 
<lb n="425"/>aurata puerum rapiebat ad aethera penna 
<lb n="426"/>per nubes aquila intexto librata uolatu. 
<lb n="427"/>antrum ingens iuxta, quod acus simulauit in ostro, 
<lb n="428"/>Cyclopum domus. hic recubans manantia tabo 
<lb n="429"/>corpora letifero sorbet Polyphemus hiatu. 
<lb n="430"/>circa fracta iacent excussaque morsibus ossa. 
<lb n="431"/>ipse manu extenta Laertia pocula poscit 
<lb n="432"/>permiscetque mero ructatos ore cruores. </p>
<lb n="433"/><p>Conspicuus Siculi Tyrius subteminis arte 
<lb n="434"/>gramineas pacem superum poscebat ad aras: 
<lb n="435"/>ecce inter medios hostilia nuntius arma, 
<lb n="436"/>quadrupedante inuectus equo, aduentare ferebat. 
<lb n="437"/>turbatae mentes, imperfectusque deorum 
<lb n="438"/>cessit honos. ruptis lincunt altaria sacris: <pb/> 
<lb n="439"/>clauduntur uallo, tenuemque ut roscida misit 
<lb n="440"/>lucem Aurora polo, rapiunt certamina Martis. 
<lb n="441"/>audax Scipiadae stridentem Sabbura cornum 
<lb n="442"/>excepit, geminaeque acies uelut omine motae. 
<lb n="443"/>exclamat Latius ductor: <q>Prima hostia uobis, 
<lb n="444"/>sacrati manes, campo iacet. en age, miles, 
<lb n="445"/>in pugnam et caedes, qualis spirantibus ire 
<lb n="446"/>adsueras ducibus, talis rue.</q> dumque ea fatur, 
<lb n="447"/>incumbunt. Myconum Laenas Cirtamque Latinus 
<lb n="448"/>et Thysdrum Maro et incestum Catilina Nealcen 
<lb n="449"/>germanae thalamo obtruncat. cadit obuius acri 
<lb n="450"/>Kartalo Nasidio, Libycae regnator harenae. 
<lb n="451"/>te quoque Pyrenes uidit conterrita tellus 
<lb n="452"/>permixtum Poenis et uix credenda furentem, 
<lb n="453"/>magnum Dardaniae, Laeli, decus, omnia felix 
<lb n="454"/>cui natura dedit, nullo renuente deorum 
<lb n="455"/>ille foro auditus, cum dulci<add>a</add> soluerat ora, 
<lb n="456"/>aequabat Pyliae Neleia mella senectae. 
<lb n="457"/>ille, ubi suspensi patres et curia uocem 
<lb n="458"/>posceret, ut cantu ducebat corda senatus. 
<lb n="459"/>idem, cum subitum campo perstrinxerat auris 
<lb n="460"/>murmur triste tubae, tanto feruore ruebat 
<lb n="461"/>in pugnam atque acies, ut natum ad sola liqueret 
<lb n="462"/>bella: nihil uitae peragi sine laude placebat. 
<lb n="463"/>tunc et furtiua tractantem proelia luce 
<lb n="464"/>deiecit Galam. sacris Carthaginis illum 
<lb n="465"/>supposito mater partu subduxerat olim, 
<lb n="466"/>sed stant nulla diu deceptis gaudia diuis. 
<lb n="467"/>tunc Alabim Murrum atque Dracen demisit ad umbras, 
<lb n="468"/>femineo clamore Dracen extrema rogantem. 
<lb n="469"/>huius ceruicem gladio inter uerba precesque 
<lb n="470"/>amputat: absciso durabant murmura collo. </p>
<lb n="471"/><p>At non ductori Libyco par ardor in armis. 
<lb n="472"/>frondosi collis latebras ac saxa capessit 
<lb n="473"/>auia, nec caedes extremaue damna mouebant 
<lb n="474"/>agminis. Italiam profugus spectabat et Alpis, 
<lb n="475"/>praemia magna fugae. tacitum dat tessera signum: 
<lb n="476"/>dimissa in collis pugna siluasque ferantur 
<lb n="477"/>dispersi et summam, quicumque euaserit, arcem 
<lb n="478"/>Pyrenes culmenque petat. tum primus honore 
<lb n="479"/>armorum exuto et parma celatus Hibera 
<lb n="480"/>in montis abit atque uolens palantia linquit 
<lb n="481"/>agmina. desertis Latius uictricia signa 
<lb n="482"/>immittit miles castris. non urbe recepta 
<lb n="483"/>plus ulla partum praedae, tenuitque moratas 
<lb n="484"/>a caede, ut Libycus ductor prouiderat, iras: 
<lb n="485"/>fluminei ueluti deprensus gurgitis undis, 
<lb n="486"/>auulsa parte inguinibus causaque pericli, 
<lb n="487"/>enatat intento praedae fiber auius hoste. 
<lb n="488"/>impiger occultis Poenus postquam abditur umbris, 
<lb n="489"/>saxosae fidens siluae, maiora petuntur 
<lb n="490"/>rursus bella retro et superari certior hostis. 
<lb n="491"/>Pyrenes tumulo clipeum cum carmine figunt: 
<lb n="492"/><hi rend="7">hasdrvbalis spolivm gradivo scipio victor</hi>. </p>
<lb n="493"/><p>Terrore interea posito trans ardua montis 
<lb n="494"/>Bebrycia populos armabat Poenus in aula, 
<lb n="495"/>mercandi dextras largus belloque parata 
<lb n="496"/>prodigere in bellum facilis. praemissa ferocis 
<lb n="497"/>augebant animos argenti pondera et auri 
<lb n="498"/>parta metalliferis longo discrimine terris. 
<lb n="499"/>hinc noua complerunt haud tardo milite castra 
<lb n="500"/>uenales animae, Rhodani qui gurgite gaudent, 
<lb n="501"/>quorum serpit Arar per rura pigerrimus undae. 
<lb n="502"/>iamque hieme adfecta mitescere coeperat annus: 
<lb n="503"/>inde iter ingrediens rapidum per Celtica rura 
<lb n="504"/>miratur domitas Alpis ac peruia montis <pb/> 
<lb n="505"/>ardua et Herculeae quaerit uestigia plantae 
<lb n="506"/>germanique uias diuinis comparat ausis. </p>
<lb n="507"/><p>Vt uero uentum in culmen, castrisque resedit 
<lb n="508"/>Hannibalis, <q>Quos Roma,</q> inquit <q>quos a<add>l</add>tius, oro, 
<lb n="509"/>attollit muros, qui post haec moenia fratri 
<lb n="510"/>uicta meo stent incolumes? sit gloria dextrae 
<lb n="511"/>felix tanta precor, neue usque ad sidera adisse 
<lb n="512"/>inuideat laeuus nobis deus.</q> agmine celso 
<lb n="513"/>inde alacer, qua munitum decliuis ab alto 
<lb n="514"/>agger monstrat iter, properatis deuolat armis. 
<lb n="515"/>non tanto strepuere metu primordia belli: 
<lb n="516"/>nunc geminum Hannibalem, nunc iactant bina coire 
<lb n="517"/>hinc atque hinc castra, et pastos per prospera bella 
<lb n="518"/>sanguine ductores Italo coniungere Martem 
<lb n="519"/>et duplicare acies: uenturum ad moenia cursu 
<lb n="520"/>hostem praecipiti et uisurum haerentia porta 
<lb n="521"/>spicula Elissaeis nuper contorta lacertis. </p>
<lb n="522"/><p>His super infrendens sic secum Oenotria Tellus: 
<lb n="523"/><q>Tantone, heu superi! spernor contempta furore 
<lb n="524"/>Sidoniae gentis, quae quondam sceptra timentem 
<lb n="525"/>nati Saturnum nostris considere in oris 
<lb n="526"/>et regnare dedi? decima haec iam uertitur aestas 
<lb n="527"/>ex quo proterimur. iuuenis, cui sola supersunt 
<lb n="528"/>in superos bella, extremo de litore rapta 
<lb n="529"/>intulit arma mihi temeratisque Alpibus ardens 
<lb n="530"/>in nostros descendit agros. quot corpora texi 
<lb n="531"/>caesorum, stratis totiens deformis alumnis! 
<lb n="532"/>nulla mihi floret bacis felicibus arbor: 
<lb n="533"/>immatura seges rapido succiditur ense: 
<lb n="534"/>culmina uillarum nostrum delapsa feruntur 
<lb n="535"/>in gremium foedantque suis mea regna ruinis. 
<lb n="536"/>hunc etiam, uastis qui nunc sese intulit oris, 
<lb n="537"/>perpetiar, miseras quaerentem exurere belli 
<lb n="538"/>reliquias? tum me scindat uagus Afer aratro 
<lb n="539"/>et Libys Ausoniis commendet semina sulcis, 
<lb n="540"/>ni cuncta exultant quae latis agmina campis 
<lb n="541"/>uno condiderim tumulo.</q> dum talia uersat, 
<lb n="542"/>et thalamos claudit Nox atra deumque hominumque, 
<lb n="543"/>tendit Amyclaei praeceps ad castra nepotis. 
<lb n="544"/>is tum Lucanis cohibentem finibus arma 
<lb n="545"/>Poenum uicini seruabat caespite ualli. 
<lb n="546"/>hic iuuenem adgreditur Latiae telluris imago: 
<lb n="547"/><q>Clausorum decus atque erepto maxima Romae 
<lb n="548"/>spes Nero Marcello, rumpe atque expelle quietem. 
<lb n="549"/>magnum aliquid tibi, si patriae uis <add>cr</add>edere fatis, 
<lb n="550"/>audendum est, quod depulso quoque moenibus hoste 
<lb n="551"/>uictores fecisse tremant. fulgentibus armis 
<lb n="552"/>Poenus inundauit campos, qua Sena relictum 
<lb n="553"/>Gallorum a populis seruat per saecula nomen. 
<lb n="554"/>ni propere alipedes rapis ad certamina turmas, 
<lb n="555"/>serus deletae post auxiliabere Romae. 
<lb n="556"/>surge, age, fer gressus. patulos regione Metauri 
<lb n="557"/>damnaui tumulis Poenorum atque ossibus agros.</q> </p>
<lb n="558"/><p>His dictis abit atque abscedens uisa pauentem 
<lb n="559"/>attrahere et fractis turmas propellere portis. 
<lb n="560"/>rumpit flammato turbatus corde soporem 
<lb n="561"/>ac supplex geminas tendens ad sidera palmas 
<lb n="562"/>tellurem Noctemque et caelo sparsa precatur 
<lb n="563"/>astra ducemque uiae tacito sub lumine Phoeben. 
<lb n="564"/>inde legit dignas tanta ad conamina dextras, 
<lb n="565"/>quaque iacet superi Larinas accola ponti, 
<lb n="566"/>qua duri bello gens Marrucina fidemque 
<lb n="567"/>exuere indocilis sociis Frentanus in armis, 
<lb n="568"/>tum, qua uitiferos domitat Praetutia pubes 
<lb n="569"/>laeta laboris agros, et penna et fulmine et undis 
<lb n="570"/>hibernis et Achaemenio uelocior arcu 
<lb n="571"/>euolat. hortator sibi quisque: <q>Age, perge, salutem <pb/> 
<lb n="572"/>Ausoniae ancipites superi et, stet Roma cadatne, 
<lb n="573"/>in pedibus posuere tuis,</q> clamantque ruuntque. 
<lb n="574"/>hortandi genus acer habet praecedere ductor: 
<lb n="575"/>illum augent cursus adnisi aequare sequendo 
<lb n="576"/>atque indefessi noctemque diemque feruntur. </p>
<lb n="577"/><p>At Roma, aduersi tantum mala gliscere belli 
<lb n="578"/>accipiens, trepidare metu nimiumque Neronem 
<lb n="579"/>sperauisse queri, atque uno sibi uulnere posse 
<lb n="580"/>auferri restantem animam. non arma nec aurum 
<lb n="581"/>nec pubem ne<add>c</add>, quem fundat, superesse cruorem. 
<lb n="582"/>scilicet Hasdrubalem inuadat, qui ad proelia soli 
<lb n="583"/>Hannibali satis esse nequit? iam rursus, ubi arma 
<lb n="584"/>auertisse suo cognorit deuia uallo, 
<lb n="585"/>haesurum portis Poenum. uenisse, superbo 
<lb n="586"/>qui fratri certet, cui maxima gloria cedat 
<lb n="587"/>urbis deletae. fremit amens corde sub imo 
<lb n="588"/>ordo patrum ac magno interea meditatur amore 
<lb n="589"/>seruandi decoris, quonam se fine minanti 
<lb n="590"/>seruitio eripiat diuosque euadat iniquos. 
<lb n="591"/>hos inter gemitus obscuro noctis opacae 
<lb n="592"/>succedit castris Nero, quae coniuncta feroci 
<lb n="593"/>Liuius Hasdrubali uallo custode tenebat. 
<lb n="594"/>belliger is quondam scitusque accendere Martem 
<lb n="595"/>floruerat primo clarus pugnator in aeuo, 
<lb n="596"/>mox falso laesus non aequi crimine uulgi 
<lb n="597"/>secretis ruris tristes absconderat annos. 
<lb n="598"/>sed, postquam grauior moles terrorque periclo 
<lb n="599"/>poscebat propiore uirum, reuocatus ad arma 
<lb n="600"/>tot caesis ducibus patriae donauerat iram. </p>
<lb n="601"/><p>At non Hasdrubalem fraudes latuere recentum 
<lb n="602"/>armorum, quamquam tenebris Nox texerat astus. 
<lb n="603"/>pulueris in clipeis uestigia uisa mouebant 
<lb n="604"/>et, properi signum accursus, sonipesque uirique 
<lb n="605"/>substricti corpus. bis clarum bucina signum 
<lb n="606"/>praeterea gemino prodebat iuncta magistro 
<lb n="607"/>castra regi. uerum, fratri si uita supersit, 
<lb n="608"/>qui tandem licitum socias coniungere uires 
<lb n="609"/>consulibus? sed enim solum, dum uera patescant, 
<lb n="610"/>cunctandi restare dolum Martemque trahendi. </p>
<lb n="611"/><p>Nec consulta fugae segni formidine differt. 
<lb n="612"/>nox somni genetrix mortalia pectora curis 
<lb n="613"/>purgarat, tenebraeque horrenda silentia alebant: 
<lb n="614"/>erepit suspensa ferens uestigia castris 
<lb n="615"/>et muta elabi tacito iubet agmina passu. 
<lb n="616"/>inlunem nacti per rura tacentia noctem 
<lb n="617"/>accelerant uitantque sonos. sed percita falli 
<lb n="618"/>sub tanto motu Tellus nequit: implicat actas 
<lb n="619"/>caeco errore uias umbrisque fauentibus arto 
<lb n="620"/>circumagit spatio sua per uestigia ductos. 
<lb n="621"/>nam, qua curuatas sinuosis flexibus amnis 
<lb n="622"/>obliquat ripas refluoque per aspera lapsu 
<lb n="623"/>in sese redit, hac, casso ducente labore, 
<lb n="624"/>exiguum inuoluunt frustratis gressibus orbem, 
<lb n="625"/>inque errore uiae tenebrarum munus ademptum. </p>
<lb n="626"/><p>Lux urget panditque fugam. ruit acer apertis 
<lb n="627"/>turbo equitum portis, atque omnis ferrea late 
<lb n="628"/>tempestas operit campos. nondum arma manusque 
<lb n="629"/>permixtae: iam tela bibunt praemissa cruorem. 
<lb n="630"/>hinc iussae Poenum fugientem sistere pennae 
<lb n="631"/>Dictaeae uolitant, hinc lancea turbine nigro 
<lb n="632"/>fert letum cuicumque uiro, quem prenderit ictus. 
<lb n="633"/>deponunt abitus curam trepidique coactas 
<lb n="634"/>constituunt acies et spes ad proelia uertunt. </p>
<lb n="635"/><p>Ipse inter medios (nam rerum dura uidebat) 
<lb n="636"/>Sidonius ductor, tergo sublimis ab alto <pb/> 
<lb n="637"/>quadrupedantis equi, tendens uocemque manusque: 
<lb n="638"/><q>Per decora, extremo uobis quaesita sub axe, 
<lb n="639"/>per fratris laudes oro, uenisse probemus 
<lb n="640"/>germanum Hannibalis. Latio Fortuna laborat 
<lb n="641"/>aduersis documenta dare atque ostendere, quantus 
<lb n="642"/>uerterit in Rutulos domitor telluris Hiberae, 
<lb n="643"/>suetus ad Herculeas miles bellare columnas. 
<lb n="644"/>forsitan et pugnas ueniat germanus in ipsas. 
<lb n="645"/>digna uiro, digna, obtestor, spectacula pleno 
<lb n="646"/>corporibus properate solo. quicumque timeri 
<lb n="647"/>dux bello poterat, fratri iacet. unica nunc spes 
<lb n="648"/>e poena ac latebris infracto Liuius aeuo 
<lb n="649"/>damnatum offertur uobis <add>caput</add>. ite, agite, oro, 
<lb n="650"/>sternite ductorem, cum quo concurrere fratri 
<lb n="651"/>sit pudor, et turpi finem donate senectae.</q> </p>
<lb n="652"/><p>At contra Nero: <q>Quid cessas clusisse labores 
<lb n="653"/>ingentis belli? pedibus tibi gloria, miles, 
<lb n="654"/>parta ingens: nunc accumula coepta ardua dextra. 
<lb n="655"/>heu temere abducto liquisti robore castra, 
<lb n="656"/>ni factum absoluit uictoria. praecipe laudem: 
<lb n="657"/>aduentu cecidisse tuo memorabitur hostis.</q> </p>
<lb n="658"/><p>Parte alia insignis nudatis casside canis 
<lb n="659"/>Liuius: <q>Huc, iuuenes, huc me spectate ruentem 
<lb n="660"/>in pugnas, quantumque meus patefecerit ensis, 
<lb n="661"/>tantum intrate loci, et tandem praecludite ferro 
<lb n="662"/>iam nimium patulas Poenis grassantibus Alpis. 
<lb n="663"/>quod ni ueloci prosternimus agmina Marte 
<lb n="664"/>et fulmen subitum Carthaginis Hannibal adsit, 
<lb n="665"/>qui deus infernis quemquam nostrum eximat umbris?</q> 
<lb n="666"/>hinc galea capite accepta dicta horrida ferro 
<lb n="667"/>sancit et obtectus senium fera proelia miscet. 
<lb n="668"/>illum, per cuneos et per densissima campi 
<lb n="669"/>corpora tot dantem leto quot spicula torsit, 
<lb n="670"/>turbati fugere Macae, fugere feroces 
<lb n="671"/>Autololes Rhodanique comas intonsa iuuentus. </p>
<lb n="672"/><p>Fatidicis Nabis ueniens Hammonis harenis 
<lb n="673"/>improba miscebat securus proelia fati, 
<lb n="674"/>ceu tutante deo, ac patriis spolia Itala templis 
<lb n="675"/>fixurum uano tumidus promiserat ore. 
<lb n="676"/>ardebat gemma Garamantide caerula uestis, 
<lb n="677"/>ut cum sparsa micant stellarum lumina caelo, 
<lb n="678"/>et gemmis galeam clipeumque accenderat auro. 
<lb n="679"/>casside cornigera dependens infula sacros 
<lb n="680"/>prae se terrores diuumque ferebat honorem. 
<lb n="681"/>arcus erat pharetraeque uiro atque incocta cerastis 
<lb n="682"/>spicula, et armatus peragebat bella ueneno. 
<lb n="683"/>necnon, cornipedis tergo de more repostus, 
<lb n="684"/>sustentata genu per campum pondera conti 
<lb n="685"/>Sarmatici prona aduersos urgebat in hostis. 
<lb n="686"/>tum quoque transfixum telo per membra, per arma 
<lb n="687"/>consulis ante oculos magno clamore Sabellum 
<lb n="688"/>asportabat ouans et ouans Hammona canebat. 
<lb n="689"/>non tulit hanc iram tantosque in corde tumores 
<lb n="690"/>barbarico senior telumque intorsit et una 
<lb n="691"/>praedam animamque simul uictori uictor ademit. </p>
<lb n="692"/><p>Adsilit, audito tristis clamore ruinae, 
<lb n="693"/>Hasdrubal, et coeptantem Arabum raptare perempto 
<lb n="694"/>gemmiferi spolium cultus auroque rigentis 
<lb n="695"/>exuuias iaculum a tergo perlibrat ad ossa. 
<lb n="696"/>iam correpta miser geminis uelamina palmis 
<lb n="697"/>carpebat propere et trepidos nudauerat artus: 
<lb n="698"/>concidit ac sacras uestes atque aurea fila 
<lb n="699"/>reddidit exanimo, spoliatum lapsus in hostem. 
<lb n="700"/>at Canthus Rutilum, Canthus possessor harenae <pb/> 
<lb n="701"/>qua celebre inuicti nomen posuere Philaeni, 
<lb n="702"/>ditem ouium Rutilum obtruncat, cui mille sub altis 
<lb n="703"/>lanigerae balant stabulis. ipse otia molli 
<lb n="704"/>exercens cura gelido nunc flumine soles 
<lb n="705"/>frangebat nimios pecori, nunc laetus in herba 
<lb n="706"/>tondebat niueae splendentia uellera lanae, 
<lb n="707"/>aut, pecus e pastu cum sese ad tecta referret, 
<lb n="708"/>noscentis matres spectabat ouilibus agnos. 
<lb n="709"/>occubuit clipei transfixo proditus aere 
<lb n="710"/>et sero ingemuit stabulis exire paternis. </p>
<lb n="711"/><p>Acrius hoc Italum pubes incurrit et urget: 
<lb n="712"/>ut torrens, ut tempestas, ut flamma corusci 
<lb n="713"/>fulminis, ut Borean pontus fugit, ut caua currunt 
<lb n="714"/>nubila, cum pelago caelum permiscuit Eurus. 
<lb n="715"/>procerae stabant, Celtarum signa, cohortes, 
<lb n="716"/>prima acies. hos impulsu cuneoque feroci 
<lb n="717"/>laxat uis subita, et fessos errore uiarum 
<lb n="718"/>nec soli faciles longique laboris anhelos 
<lb n="719"/>auertit patrius genti pauor. addere tergo 
<lb n="720"/>hastas Ausonius teloque instare sequaci 
<lb n="721"/>nec donare fugam. cadit uno uulnere Thyrmis, 
<lb n="722"/>non uno Rhodanus, profligatumque sagitta 
<lb n="723"/>lancea deturbat Morinum et iam iamque cadentem. 
<lb n="724"/>cedentis urget, totas largitus habenas, 
<lb n="725"/>Liuius acer equo et turmis abeuntibus infert 
<lb n="726"/>cornipedem. tunc auersi <add>f</add>ug<add>i</add>entia colla 
<lb n="727"/>disicit ense Mosae. percussit pondere terram 
<lb n="728"/>cum galea ex alto lapsum caput: at residentem 
<lb n="729"/>turbatus rapuit sonipes in proelia truncum. 
<lb n="730"/>hic Cato (nam medio uibrabat et ipse tumultu) 
<lb n="731"/><q>Si, primas</q> inquit <q>bello cum amisimus Alpes, 
<lb n="732"/>hic iuueni oppositus Tyrio foret! hei mihi quanta 
<lb n="733"/>cessauit Latio dextra, et quot funera Poenis 
<lb n="734"/>donarunt praui suffragia tristia campi!</q> </p>
<lb n="735"/><p>Iamque inclinabant acies, cunctisque pauorem 
<lb n="736"/>Gallorum induerat pauor, et Fortuna ruebat 
<lb n="737"/>Sidonia: ad Rutulos Victoria uerterat alas. 
<lb n="738"/>celsus ceu prima reflorescente iuuenta 
<lb n="739"/>ibat consul ouans, maior maiorque uideri. 
<lb n="740"/>ecce trahens secum canentem puluere turmam 
<lb n="741"/>ductor Agenoreus subit, intorquensque lacertis 
<lb n="742"/>tela sonat: <q>Cohibete fugam. cui cedimus hosti? 
<lb n="743"/>nonne pudet? conuersa senex marcentibus annis 
<lb n="744"/>agmina agit. nunc, quaeso, mihi nunc dextera in armis 
<lb n="745"/>degenerat, nostrique piget? mihi Belus auorum 
<lb n="746"/>principium, mihi cognatum Sidonia Dido 
<lb n="747"/>nomen, et ante omnis bello numerandus Hamilcar 
<lb n="748"/>est genitor. mihi, cui cedunt montesque lacusque 
<lb n="749"/>et campi atque amnes, frater. me magna secundum 
<lb n="750"/>Carthago putat Hannibali, me Baetis in oris 
<lb n="751"/>aequant germano passae mea proelia gentes.</q> 
<lb n="752"/>talia dum memorat, medios ablatus in hostis, 
<lb n="753"/>ut noua conspecti fulserunt consulis arma, 
<lb n="754"/>hastam praepropero nisu iacit. illa per oras 
<lb n="755"/>aerati clipei et loricae tegmina summo 
<lb n="756"/>incidit haud felix umero parceque petitum 
<lb n="757"/>perstrinxit corpus nec multo tincta cruore, 
<lb n="758"/>uana sed optanti promisit gaudia Poeno. </p>
<lb n="759"/><p>Turbati Rutuli, confusaque pectora uisu 
<lb n="760"/>terrifico. tunc increpitans conamina consul: 
<lb n="761"/><q>Femineis laesum uana inter cornua corpus <pb/> 
<lb n="762"/>unguibus aut palmis credas puerilibus ictum. 
<lb n="763"/>ite, docete, uiri, Romanae uulnera suerint 
<lb n="764"/>quanta adferre manus.</q> tum uero effunditur ingens 
<lb n="765"/>telorum uis, et densa sol uincitur umbra. 
<lb n="766"/>iamque per extentos alterna strage uirorum 
<lb n="767"/>corpora fusa iacent campos, demersaque in undam 
<lb n="768"/>iunxerunt cumulo crescente cadauera ripas: 
<lb n="769"/>ut, cum uenatu saltus exercet opacos 
<lb n="770"/>Dictynna et laetae praebet spectacula matri, 
<lb n="771"/>aut Pindi nemora excutiens aut Maenala lustrans 
<lb n="772"/>(omnis Naiadum plenis comitata pharetris 
<lb n="773"/>turba ruit, striduntque sagittiferi goryti), 
<lb n="774"/>tum per saxa ferae perque ipsa cubilia fusae, 
<lb n="775"/>per uallis fluuiosque atque a<add>n</add>tra uirentia musco 
<lb n="776"/>multa strage iacent: exultat uertice montis 
<lb n="777"/>gratam perlustrans oculis Latonia praedam. </p>
<lb n="778"/><p>Audito ante alios senioris uulnere, rumpit 
<lb n="779"/>per medios Nero saeuus iter, uisaque uirorum 
<lb n="780"/>aequali pugna <q>Quid enim, quid deinde relictum est 
<lb n="781"/>Italiae fatis? hunc si non uincitis hostem, 
<lb n="782"/>Hannibalem uincetis?</q> ait. ruit ocius amens 
<lb n="783"/>in medios, Tyriumque ducem inter prima frementem 
<lb n="784"/>agmina ut aspexit, rabidi ceu belua ponti, 
<lb n="785"/>per longum sterili ad pastus iactata profundo, 
<lb n="786"/>cum procul in fluctu piscem male saucia uidit, 
<lb n="787"/>aestuat et lustrans nantem sub gurgite praedam 
<lb n="788"/>absorbet late permixtum piscibus aequor: 
<lb n="789"/>non telo mora, non dictis. <q>Haud amplius</q> inquit 
<lb n="790"/><q>elabere mihi. non hic nemora auia fallent 
<lb n="791"/>Pyrenes, nec promissis frustrabere uanis, 
<lb n="792"/>ut quondam terra fallax deprensus Hibera 
<lb n="793"/>euasti nostram mentito foedere dextram.</q> </p>
<lb n="794"/><p>Haec Nero, et intorquet iaculum, nec futtilis ictus. 
<lb n="795"/>nam latere extremo cuspis librata resedit. 
<lb n="796"/>inuadit stricto super haec interritus ense 
<lb n="797"/>conlapsique premens umbone trementia membra, 
<lb n="798"/><q>Si qua sub extremo casu mandata referri 
<lb n="799"/>germano uis forte tuo, portabimus</q> inquit. 
<lb n="800"/>contra Sidonius: <q>Leto non terreor ullo. 
<lb n="801"/>utere Marte tuo, dum nostris manibus adsit 
<lb n="802"/>actutum uindex. mea si suprema referre 
<lb n="803"/>fratri uerba paras, mando, Capitolia uictor 
<lb n="804"/>exurat cinerique Iouis permisceat ossa 
<lb n="805"/>et cineres nostros.</q> cupientem adnectere plura 
<lb n="806"/>feruentemque ira mortis transuerberat ense 
<lb n="807"/>et rapit infidum uictor caput. agmina fuso 
<lb n="808"/>sternuntur duce non ultra fidentia Marti. </p>
<lb n="809"/><p>Iamque diem solisque uias nox abstulit atra, 
<lb n="810"/>cum uires parco uictu somnoque reducunt, 
<lb n="811"/>ac, nondum remeante die, uictricia signa, 
<lb n="812"/>qua uentum, referunt clausis formidine castris. 
<lb n="813"/>tum Nero procera sublimia cuspide portans 
<lb n="814"/>ora ducis caesi <q>Cannas pensauimus,</q> inquit 
<lb n="815"/><q>Hannibal, et Trebiam et Trasimenni litora tecum 
<lb n="816"/>fraterno capite. i, duplica nunc perfida bella 
<lb n="817"/>et geminas accerse acies. haec praemia restant 
<lb n="818"/>qui tua tramissis optarint Alpibus arma.</q> 
<lb n="819"/>compressit lacrimas Poenus minuitque ferendo 
<lb n="820"/>constanter mala et inferias in tempore dignas 
<lb n="821"/>missurum fratri clauso commurmurat ore. 
<lb n="822"/>tum castris procul amotis, aduersa quiete 
<lb n="823"/>dissimulans, dubia exclusit certamina Martis. <pb/> 
</p></div1>

<div1 type="book" n="16">
<p> 
<lb n="1"/>Bruttia maerentem casus patriaeque suosque 
<lb n="2"/>Hannibalem accepit tellus. hic aggere saeptus 
<lb n="3"/>in tempus posita ad renouandum bella coquebat: 
<lb n="4"/>abditus ut silua, stabulis cum cessit ademptis, 
<lb n="5"/>amisso taurus regno gregis auia clauso 
<lb n="6"/>molitur saltu certamina iamque feroci 
<lb n="7"/>mugitu nemora exterret perque ardua cursu 
<lb n="8"/>saxa ruit, sternit siluas rupesque lacessit 
<lb n="9"/>irato rabidus cornu: tremit omnis ab alto 
<lb n="10"/>prospectans scopulo pastor noua bella parantem. 
<lb n="11"/>sed uigor hausurus Latium, si cetera Marti 
<lb n="12"/>adiumenta forent, praua obtrectante suorum 
<lb n="13"/>inuidia, reuocare animos ac stare negata 
<lb n="14"/>cogebatur ope et senio torpescere rerum. 
<lb n="15"/>parta tamen formido manu et tot caedibus olim 
<lb n="16"/>quaesitus terror uelut inuiolabile telis 
<lb n="17"/>seruabant sacrumque caput, proque omnibus armis 
<lb n="18"/>et castrorum opibus dextrisque recentibus unum 
<lb n="19"/>Hannibalis sat nomen erat. tot dissona lingua 
<lb n="20"/>agmina, barbarico tot discordantia ritu 
<lb n="21"/>corda uirum mansere gradu, rebusque retusis 
<lb n="22"/>fidas ductoris tenuit reuerentia mentes. </p>
<lb n="23"/><p>Nec uero Ausonia tantum se laetus agebat 
<lb n="24"/>Dardanidis Mauors: iam terra cedit Hibera 
<lb n="25"/>auriferis tandem Phoenix depulsus ab aruis, 
<lb n="26"/>iam Mago exutus castris agitante pauore 
<lb n="27"/>in Libyam propero tramisit caerula uelo. 
<lb n="28"/>ecce aliud decus haud uno contenta fauore 
<lb n="29"/>nutribat Fortuna duci. nam concitus Hannon 
<lb n="30"/>aduentabat, agens crepitantibus agmina caetris 
<lb n="31"/>barbara, et indigenas serus raptabat Hiberos. 
<lb n="32"/>non ars aut astus belli uel dextera deerat, 
<lb n="33"/>si non Scipiadae concurreret. omnia ductor 
<lb n="34"/>magna adeo Ausonius maiori mole premebat: 
<lb n="35"/>ut Phoebe stellas, ut fratri<add>s</add> lumina Phoeben 
<lb n="36"/>exuperant montisque Atlas et flumina Nilus, 
<lb n="37"/>ut pater Oceanus Neptunia caerula uincit. 
<lb n="38"/>uallantem castra (obscuro nam uesper Olympo 
<lb n="39"/>fundere non aequam trepidanti coeperat umbra<add>m</add>) 
<lb n="40"/>adgreditur Latius rector, subitoque tumultu 
<lb n="41"/>caeduntur passim coepti munimina ualli 
<lb n="42"/>imperfecta super. contexere herbida lapsos 
<lb n="43"/>pondera, et in tumuli concessit caespes honorem. </p>
<lb n="44"/><p>Vix uni mens digna uiro, nouisse minores 
<lb n="45"/>quam deceat pretiumque operis sit tradere famae. 
<lb n="46"/>Cantaber ingenio membrorum et mole timeri 
<lb n="47"/>uel nudus telis poterat Larus. hic fera gentis 
<lb n="48"/>more securigera miscebat proelia dextra 
<lb n="49"/>et, quamquam fundi se circum pulsa uideret 
<lb n="50"/>agmina, deleta gentilis pube cateruae 
<lb n="51"/>caesorum implebat solus loca: seu foret hostis 
<lb n="52"/>comminus, expleri gaudebat uulnere frontis 
<lb n="53"/>aduersae, seu laeua acies in bella uocaret, 
<lb n="54"/>obliquo telum reflexum Marte rotabat. 
<lb n="55"/>at, cum pone ferox auersi in terga ueniret 
<lb n="56"/>uictor, nil trepidans retro iactare bipennem 
<lb n="57"/>callebat, nulla belli non parte timendus. 
<lb n="58"/>huic ducis inuicti germanus turbine uasto 
<lb n="59"/>Scipio contorquens hastam, cudone comantis 
<lb n="60"/>disiecit crinis. namque altius acta cucurrit 
<lb n="61"/>cuspis et elata procul est eiecta securi. <pb/> 
<lb n="62"/>at iuuenis, cui telum ingens accesserat ira, 
<lb n="63"/>barbaricam adsiliens magno clamore bipennem 
<lb n="64"/>incutit. intremuere acies, sonuitque per auras 
<lb n="65"/>pondere belligero pulsati tegminis umbo, 
<lb n="66"/>haud impune quidem. remeans nam dextera ab ictu 
<lb n="67"/>decisa est gladio ac dilecto immortua telo. 
<lb n="68"/>qui postquam murus miseris ruit, agmina concors 
<lb n="69"/>auertit fuga confestim dispersa per agros. 
<lb n="70"/>nec pugnae species, sed poenae tristis imago 
<lb n="71"/>illa erat, hinc tantum caedentum atque inde ruentum. 
<lb n="72"/>per medios Hannon palmas post terga reuinctus 
<lb n="73"/>ecce trahebatur lucemque (heu dulcia caeli 
<lb n="74"/>lumina!) captiuus lucem inter uincla petebat. 
<lb n="75"/>cui rector Latius: <q>Tanta, en, qui regna reposcant, 
<lb n="76"/>quis cedat toga et armiferi gens sacra Quirini. 
<lb n="77"/>seruitio si tam faciles, cur bella refertis?</q> </p>
<lb n="78"/><p>Haec inter celerare gradum, coniungat ut arma, 
<lb n="79"/>Hasdrubalem ignarum cladis praenuntius adfert 
<lb n="80"/>explorator eques. raptat dux obuia signa 
<lb n="81"/>ac, postquam optatam laetus contingere pugnam 
<lb n="82"/>uidit et ad letum magno uenientia cursu 
<lb n="83"/>agmina, suspiciens caelum <q>Nil amplius</q> inquit 
<lb n="84"/><q>uos hodie posco, superi. protraxtis ad arma 
<lb n="85"/>quod profugos, satis est: in dextra cetera nobis 
<lb n="86"/>uota, uiri. rapite, ite, precor. uocat ecce furentis 
<lb n="87"/>hinc pater, hinc patruus. gemina o mihi numina belli, 
<lb n="88"/>ducite, adeste, sequor. dignas spectabitis, aut me 
<lb n="89"/>praescia mens fallit, uestro iam nomine caedes. 
<lb n="90"/>nam quis erit tandem campis telluris Hiberae 
<lb n="91"/>bellandi modus? en umquam lucebit in orbe 
<lb n="92"/>ille dies, quo te armorum, Carthago, meorum 
<lb n="93"/>aspiciam sonitus admotaque bella trementem?</q> </p>
<lb n="94"/><p>Dixerat, et raucus stridenti murmure clangor 
<lb n="95"/>increpuit: tonuere feris clamoribus astra. 
<lb n="96"/>concurrunt, quantumque rapit uiolentia ponti 
<lb n="97"/>et Notus et Boreas et inexorabilis Auster, 
<lb n="98"/>cum mergunt plenas tumefacta sub aequora classes, 
<lb n="99"/>aut cum letiferos accendens Sirius ignis 
<lb n="100"/>torret anhelantem saeuis ardoribus orbem, 
<lb n="101"/>tantum acies hominumque ferox discordia ferro 
<lb n="102"/>demetit. haud ullus terrarum aequarit hiatus 
<lb n="103"/>pugnarum damna, aut strages per inhospita lustra 
<lb n="104"/>umquam tot dederit rabies horrenda ferarum. 
<lb n="105"/>iam campi uallesque madent, hebetataque tela. 
<lb n="106"/>et Libys occubuere et amantes Martis Hiberi. 
<lb n="107"/>stat tamen una loco perfossis debilis armis 
<lb n="108"/>luctaturque acies, qua concutit Hasdrubal hastam. 
<lb n="109"/>nec finem daret ille dies animosaque uirtus, 
<lb n="110"/>ni perlapsa uiro loricae tegmen harundo 
<lb n="111"/>et parco summum uiolasset uulnere corpus 
<lb n="112"/>suasissetque fugam. rapido certamina linquit 
<lb n="113"/>in latebras euectus equo noctisque per umbram 
<lb n="114"/>ad Tartessiacos tendit per litora portus. </p>
<lb n="115"/><p>Proximus in pugna ductori Marte manuque 
<lb n="116"/>regnator Nomadum fuerat, mox foedere longo 
<lb n="117"/>cultuque Aeneadum nomen Masinissa superbum. 
<lb n="118"/>huic fesso, quos dura fuga et nox suaserat atra, 
<lb n="119"/>carpenti somnos subitus rutilante coruscum 
<lb n="120"/>uertice fulsit apex, crispamque inuoluere uisa est <pb/> 
<lb n="121"/>mitis flamma comam atque hirta se spargere fronte. 
<lb n="122"/>concurrunt famuli et serpentis tempora circum 
<lb n="123"/>festinant gelidis restinguere fontibus ignis; 
<lb n="124"/>at grandaeua deum praenoscens omina mater 
<lb n="125"/><q>Sic, sic, caelicolae, portentaque uestra secundi 
<lb n="126"/>condite:</q> ait <q>dure<add>t</add> capiti per saecula lumen. 
<lb n="127"/>ne uero, ne, nate, deum tam laeta pauesce 
<lb n="128"/>prodigia aut sacras metue inter tempora flammas. 
<lb n="129"/>hic tibi Dardaniae promittit foedera gentis, 
<lb n="130"/>hic tibi regna dabit regnis maiora paternis 
<lb n="131"/>ignis et adiunget Latiis tua nomina fatis.</q> 
<lb n="132"/>sic uates, iuuenisque animum tam clara mouebant 
<lb n="133"/>monstra, nec a Poenis ulli uirtutis honores, 
<lb n="134"/>Hannibal ipse etiam iam iamque modestior armis. </p>
<lb n="135"/><p>Aurora obscuri tergebat nubila caeli 
<lb n="136"/>uixque Atlantiadum rubefecerat ora sororum: 
<lb n="137"/>tendit in Ausonios et adhuc hostilia castra. 
<lb n="138"/>atque, ubi se uallo intulerat, ductorque benigno 
<lb n="139"/>accepit Latius uultu, rex talibus infit: 
<lb n="140"/><q>Caelestum monita et sacrae responsa parentis 
<lb n="141"/>disque tua, o Rutulum rector, gratissima uirtus 
<lb n="142"/>auulsum Tyriis huc me duxere uolentem. 
<lb n="143"/>si tibi non segnes tua contra fulmina saepe 
<lb n="144"/>uisi stare sumus, dignam te, nate Tonantis, 
<lb n="145"/>adferimus dextram. nec nos aut uana subegit 
<lb n="146"/>incertae mentis leuitas et mobile pectus, 
<lb n="147"/>aut spes et laeti sectamur praemia Martis: 
<lb n="148"/>perfidiam fugio et periuram ab origine gentem. 
<lb n="149"/>tu, quando Herculeis finisti proelia metis, 
<lb n="150"/>nunc ipsam belli nobiscum inuade parentem. 
<lb n="151"/>ille tibi, qui iam gemino Laurentia lustro 
<lb n="152"/>possedit regna et scalas ad moenia Romae 
<lb n="153"/>admouet, in Libyam flammis ferroque trahendus.</q> </p>
<lb n="154"/><p>Sic Nomadum ductor. tunc dextra Scipio dextram 
<lb n="155"/>amplexus: <q>Si pulchra tibi Mauorte uidetur, 
<lb n="156"/>pulchrior est gens nostra fide. dimitte bilinguis 
<lb n="157"/>ex animo socios. magna hinc te praemia clarae 
<lb n="158"/>uirtutis, Masinissa, manent, citiusque uel armis 
<lb n="159"/>quam gratae studio uincetur Scipio mentis. 
<lb n="160"/>cetera quae Libyam portari incendia suades, 
<lb n="161"/>expediet tempus. nec enim sunt talia rerum 
<lb n="162"/>non meditata mihi, et mentem Carthago fatigat.</q> 
<lb n="163"/>hinc iuueni dona insignem uelamine picto 
<lb n="164"/>dat chlamydem stratumque ostro, quem ceperat ipse 
<lb n="165"/>deiecto uictor Magone animique probarat, 
<lb n="166"/>cornipedem, tum, qua diuum libabat ad aras 
<lb n="167"/>Hasdrubal, ex auro pateram galeamque comantem. 
<lb n="168"/>exin firmato sociali foedere regis 
<lb n="169"/>uertendas agitat iam nunc Carthaginis arces. </p>
<lb n="170"/><p>Massylis regnator erat ditissimus oris 
<lb n="171"/>nec nudus uirtute Syphax, que<add>m</add> iura petebant 
<lb n="172"/>innumerae gentes extremaque litore Tethys. 
<lb n="173"/>multa uiro terra ac sonipes et belua, terror 
<lb n="174"/>bellorum, nec non Marti delecta iuuentus. 
<lb n="175"/>nec foret, aut ebore aut solido qui uinceret auro 
<lb n="176"/>Gaetulisue magis fucaret uellus aenis. 
<lb n="177"/>has adiungere opes auidus reputansque laborem, 
<lb n="178"/>si uertat rex ad Poenos, dare uela per altum 
<lb n="179"/>imperat atque animo iam tum Africa bella capessit. 
<lb n="180"/>uerum ubi peruentum, et portus tenuere carinae, 
<lb n="181"/>iam trepida fugiens per proxima litora puppe 
<lb n="182"/>Hasdrubal adflictis aderat noua foedera quaerens 
<lb n="183"/>rebus et ad Tyrios Massylia signa trahebat. </p>
<lb n="184"/><p>Audito pariter populorum in regna duorum 
<lb n="185"/>aduenisse duces, qui tota mole laborent 
<lb n="186"/>disceptentque armis terrarum uter imperet orbi, 
<lb n="187"/>celsus mente Syphax acciri in tecta benigne <pb/> 
<lb n="188"/>imperat et tanto regni se tollit honore. 
<lb n="189"/>tum laetos uoluens oculos aduersa per ora, 
<lb n="190"/>sic Latium adfatur iuuenem ac prior incipit ultro: 
<lb n="191"/><q>Quam te, Dardanide pulcherrime, mente serena 
<lb n="192"/>accipio intueorque libens! quamque ora recordor 
<lb n="193"/>laetus Scipiadae! reuocat tua forma parentem. 
<lb n="194"/>nam repeto, Herculeas Erythia ad litora Gades 
<lb n="195"/>cum studio pelagi et spectandis aestibus undae 
<lb n="196"/>uenissem, magnos uicina ad flumina Baetis 
<lb n="197"/>ductores miro quodam me cernere amore. 
<lb n="198"/>tum mihi dona uiri praeda delecta tulere, 
<lb n="199"/>arma simul regnoque meo tum cognita primum 
<lb n="200"/>cornipedum frena atque arcus, quis cedere nostra 
<lb n="201"/>nunc norunt iacula, et ueteris tribuere magistros 
<lb n="202"/>militiae, qui dispersas sine lege cateruas 
<lb n="203"/>uestro formarent ritu ad certamina Martis. 
<lb n="204"/>ast ego, cum contra, nostris quae copia regnis, 
<lb n="205"/>nunc auri ferrem, niuei nunc munera dentis, 
<lb n="206"/>nil ualui precibus. solos sibi cepit uterque, 
<lb n="207"/>quos cohibebat ebur uaginae sectilis, enses. 
<lb n="208"/>quare, age, laetus haue nostros intrare penatis 
<lb n="209"/>ac, mea quando adfert Libycum fortuna per undas 
<lb n="210"/>ductorem, facili, quae dicam, percipe mente. 
<lb n="211"/>et uos, qui Tyriae regitis Carthaginis arces, 
<lb n="212"/>Hasdrubal, huc aures, huc quaeso aduertite sensus. 
<lb n="213"/>quanta per Ausonios populos torrentibus armis 
<lb n="214"/>tempestas ruat et Latio suprema minetur, 
<lb n="215"/>utque bibant Tyrium bis quinos saeua per annos 
<lb n="216"/>Sicana nunc tellus, nunc litora Hibera cruorem, 
<lb n="217"/>cui nescire licet? quin ergo tristia tandem 
<lb n="218"/>considunt bella, et deponitis arma uolentes? 
<lb n="219"/>tu Libya, tu te Ausonia cohibere memento. 
<lb n="220"/>haud deformis erit uobis ad foedera uersis 
<lb n="221"/>pacator mediusque Syphax.</q> subiungere plura 
<lb n="222"/>non passus, gentis morem arbitriumque senatus 
<lb n="223"/>Scipio demonstrat, uanique absistere coepti 
<lb n="224"/>spe iubet et patres docet haec expendere solos. 
<lb n="225"/>suadendi modus hic, quodque est de parte diei 
<lb n="226"/>exacti super ad mensas et pocula uertunt, 
<lb n="227"/>atque, epulis postquam finis, dant corpora somno 
<lb n="228"/>et dura in noctem curarum uincula soluunt. </p>
<lb n="229"/><p>Iamque nouum terris pariebat limine primo 
<lb n="230"/>egrediens Aurora diem, stabulisque subibant 
<lb n="231"/>ad iuga solis equi, necdum ipse ascenderat axem, 
<lb n="232"/>sed prorupturis rutilabant aequora flammis: 
<lb n="233"/>exigit e stratis corpus uultuque sereno 
<lb n="234"/>Scipio contendit Massyli ad limina regis. 
<lb n="235"/>illi mos patrius fetus nutrire leonum 
<lb n="236"/>et catulis rabiem atque iras expellere alendo. 
<lb n="237"/>tum quoque fulua manu mulcebat colla iubasque 
<lb n="238"/>et fera tractabat ludentum interritus ora. 
<lb n="239"/>Dardanium postquam ductorem accepit adesse, 
<lb n="240"/>induitur chlamydem, regnique insigne uetusti 
<lb n="241"/>gestat laeua decus. cinguntur tempora uitta 
<lb n="242"/>albente, ac lateri de more adstringitur ensis. 
<lb n="243"/>hinc in tecta uocat, secretisque aedibus hospes 
<lb n="244"/>sceptrifero cum rege pari sub honore residunt. </p>
<lb n="245"/><p>Tum prior his infit terrae pacator Hiberae: 
<lb n="246"/><q>Prima mihi, domitis Pyrenes gentibus, ire 
<lb n="247"/>ad tua regna fuit properantem et maxima cura, 
<lb n="248"/>o sceptri uenerande Syphax. nec me aequore saeuus 
<lb n="249"/>tardauit medio pontus. non ardua regnis 
<lb n="250"/>quaesumus aut inhonora tuis: coniunge Latinis 
<lb n="251"/>unanimum pectus sociusque accede secundis. 
<lb n="252"/>non tibi Massylae gentes extentaque tellus 
<lb n="253"/>Syrtibus et latis proauita potentia campis 
<lb n="254"/>amplius attulerint decoris, quam Romula uirtus <pb/> 
<lb n="255"/>certa iuncta fide et populi Laurentis honores. 
<lb n="256"/>cetera quid referam? non ullus scilicet ulli 
<lb n="257"/>aecus caelicolum, qui Dardana laeserit arma.</q> </p>
<lb n="258"/><p>Audiuit laeto Massylus et adnuit ore 
<lb n="259"/>complexusque uirum <q>Firmemus prospera</q> dixit 
<lb n="260"/><q>omina, nec uotis superi concordibus absint, 
<lb n="261"/>cornigerumque Iouem Tarpeiumque ore uocemus.</q> 
<lb n="262"/>et simul extructis caespes surrexerat aris 
<lb n="263"/>uictimaque admotae stabat subiecta bipenni, 
<lb n="264"/>cum subito abruptis fugiens altaria taurus 
<lb n="265"/>exiluit uinclis mugituque excita late 
<lb n="266"/>impleuit tecta et fremitu suspiria rauco 
<lb n="267"/>congeminans trepida terrorem sparsit in aula. 
<lb n="268"/>uittaque, maiorum decoramen, fronte sine ullo 
<lb n="269"/>delapsa attactu nudauit tempora regis. 
<lb n="270"/>talia caelicolae casuro tristia regno 
<lb n="271"/>signa dabant, saeuique aderant grauia omina fati. 
<lb n="272"/>hunc fractum bello regem solioque reuulsum, 
<lb n="273"/>tempus erit, cum ducet agens ad templa Tonantis 
<lb n="274"/>qui tunc orabat socialia foedera supplex. 
<lb n="275"/>his actis repetit portum puppesque secundo 
<lb n="276"/>dat uento et notis reddit se Scipio terris. </p>
<lb n="277"/><p>Concurrere auidae gentes, uariosque subacta 
<lb n="278"/>Pyrene misit populos. mens omnibus una: 
<lb n="279"/>concordes regem appellant regemque salutant. 
<lb n="280"/>scilicet hunc summum norunt uirtutis honorem. 
<lb n="281"/>sed, postquam miti reiecit munera uultu, 
<lb n="282"/>Ausonio non digna uiro, patriosque uicissim 
<lb n="283"/>edocuit ritus et Romam nomina regum 
<lb n="284"/>monstrauit nescire pati, tum uersus in unam, 
<lb n="285"/>quae restat, curam, nullo super hoste relicto, 
<lb n="286"/>et Latios simul et uulgum Baetisque Tagique 
<lb n="287"/>conuocat ac medio in coetu sic deinde profatur 
<lb n="288"/><q>Quando ita caelicolum nobis propensa uoluntas 
<lb n="289"/>adnuit, extremo Libys ut deiectus ab orbe 
<lb n="290"/>aut his occideret campis, aut axe relicto 
<lb n="291"/>Hesperio patrias exul lustraret harenas: 
<lb n="292"/>iam uestra tumulos terra celebrare meorum 
<lb n="293"/>est animus pacemque dare exposcentibus umbris. 
<lb n="294"/>mente fauete pari atque aures aduertite uestras. 
<lb n="295"/>septima cum solis renouabitur orbita caelo, 
<lb n="296"/>quique armis ferroque ualent, quique arte regendi 
<lb n="297"/>quadriiugos pollent currus, quis uincere planta 
<lb n="298"/>spes est, et studium iaculis impellere uentos, 
<lb n="299"/>adsint ac pulchrae certent de laude coronae. 
<lb n="300"/>praemia digna dabo, e Tyria spolia incluta praeda, 
<lb n="301"/>nec quisquam nostri discedet muneris expers.</q> 
<lb n="302"/>sic donis uulgum laudumque cupidine flammat. </p>
<lb n="303"/><p>Iamque dies praedicta aderat, coetuque sonabat 
<lb n="304"/>innumero campus, simulatasque ordine iusto 
<lb n="305"/>exequias rector lacrimis ducebat obortis. 
<lb n="306"/>omnis Hiber, omnis Latio sub nomine miles 
<lb n="307"/>dona ferunt tumulisque super flagrantibus addunt. 
<lb n="308"/>ipse, tenens nunc lacte, sacro nunc plena Lyaeo 
<lb n="309"/>pocula, odoriferis aspergit floribus aras. 
<lb n="310"/>tum manis uocat excitos laudesque uirorum 
<lb n="311"/>cum fletu canit et ueneratur facta iacentum. </p>
<lb n="312"/><p>Inde refert sese circo et certamina prima 
<lb n="313"/>incohat ac rapidos cursus proponit equorum. 
<lb n="314"/>fluctuat aequoreo fremitu rabieque fauentum, 
<lb n="315"/>carceribus nondum reseratis, mobile uulgus 
<lb n="316"/>atque fores oculis et limina seruat equorum. 
<lb n="317"/>iamque, ubi prolato sonuere repagula signo 
<lb n="318"/>et toto prima emicuit uix ungula cornu, 
<lb n="319"/>tollitur in caelum furiali turbine clamor, <pb/> 
<lb n="320"/>pronique ac similes certantibus ore secuntur 
<lb n="321"/>quisque suos currus magnaque uolantibus idem 
<lb n="322"/>uoce locuntur equis. quatitur certamine circus 
<lb n="323"/><add>s</add>pectantum, ac nulli mentem non abstulit ardor: 
<lb n="324"/>instant praeceptis et equos clamore gubernant. 
<lb n="325"/>fuluus, harenosa surgens tellure, sub auras 
<lb n="326"/>erigitur globus atque operit caligine densa 
<lb n="327"/>cornipedumque uias aurigarumque labores. 
<lb n="328"/>hic studio furit acris equi, furit ille magistri. 
<lb n="329"/>hos patriae fauor, hos accendit nobile nomen 
<lb n="330"/>antiqui stabuli. sunt quos spes grata fatiget 
<lb n="331"/>et noua ferre iugum ceruix. sunt, cruda senectus 
<lb n="332"/>quos iuuet et longo sonipes spectatus in aeuo. </p>
<lb n="333"/><p>Euolat ante omnis rapidoque per aera curru 
<lb n="334"/>Callaicus Lampon fugit atque ingentia tranat 
<lb n="335"/>exultans spatia et uentos post terga relinquit. 
<lb n="336"/>conclamant plausuque fremunt uotique peractam 
<lb n="337"/>maiorem credunt praerepto limite partem. 
<lb n="338"/>at, quis interior cura et prudentia circi 
<lb n="339"/>altior, effusas primo certamine uires 
<lb n="340"/>damnare et cassis longe increpitare querelis 
<lb n="341"/>indispensato lassantem corpora nisu: 
<lb n="342"/><q>Quo nimius, quo, Cyrne, ruis?</q> (nam Cyrnus agebat) 
<lb n="343"/><q>uerbera dimitte et reuoca moderatus habenas.</q> 
<lb n="344"/>heu surdas aures! fertur securus equorum 
<lb n="345"/>nec meminit, quantum campi decurrere restet. </p>
<lb n="346"/><p>Proximus, a primo distans, quantum aequore currus 
<lb n="347"/>occupat ipse, loci tantum, sed proximus ibat 
<lb n="348"/>Astur Panchates: patrium frons alba nitebat 
<lb n="349"/>insigne et patrio pes omnis concolor albo. 
<lb n="350"/>ingentes animi, membra haud procera decusque 
<lb n="351"/>corporis exiguum, sed tum sibi fecerat alas 
<lb n="352"/>concitus atque ibat campo indignatus habenas: 
<lb n="353"/>crescere sublimem atque augeri membra putares. 
<lb n="354"/>Cinyphio rector cocco radiabat Hiberus. </p>
<lb n="355"/><p>Tertius aequata currebat fronte Peloro 
<lb n="356"/>Caucasus. ipse asper, nec qui ceruicis amaret 
<lb n="357"/>adplausae blandos sonitus clausumque cruento 
<lb n="358"/>spumeus admorsu gauderet mandere ferrum. 
<lb n="359"/>at docilis freni et melior parere Pelorus 
<lb n="360"/>non umquam effusum sinuabat deuius axem, 
<lb n="361"/>sed laeuo interior stringebat tramite metam, 
<lb n="362"/>insignis multa ceruice et plurimus idem 
<lb n="363"/>ludentis per colla iubae. mirabile dictu, 
<lb n="364"/>nullus erat pater: ad Zephyri noua flamina campis 
<lb n="365"/>Vettonum eductum genetrix effuderat Harpe. 
<lb n="366"/>nobilis hunc Durius stimulabat in aequore currum, 
<lb n="367"/>Caucasus antiquo fidebat Atlante magistro. 
<lb n="368"/>ipsum Aetola, uago Diomedi condita, Tyde 
<lb n="369"/>miserat: exceptum Troiana ab origine equorum 
<lb n="370"/>tradebant, quos Aeneae Simoentos ad undas 
<lb n="371"/>uictor Tydides magnis abduxerat ausis. 
<lb n="372"/>iamque fere medium euecti certamine campum 
<lb n="373"/>in spatio addebant, nisusque adprendere primos 
<lb n="374"/>Panchates animosus equos super altior ire 
<lb n="375"/>et praecedentem iam iamque ascendere currum 
<lb n="376"/>pone uidebatur, curuatisque ungula prima 
<lb n="377"/>Callaicum quatiens pulsabat calcibus axem. </p>
<lb n="378"/><p>At postremus Atlas, sed non et segnior ibat 
<lb n="379"/>postremo Durio: pacis de more putares 
<lb n="380"/>aequata fronte et concordi currere freno. 
<lb n="381"/>sensit ut exhaustas, qui proximus ibat, Hiberus 
<lb n="382"/>Callaicas Cyrni uires, nec ut ante salire 
<lb n="383"/>praecipitem currum, et fumantis uerbere cogi 
<lb n="384"/>adsiduo uiolenter equos, ceu monte procella <pb/> 
<lb n="385"/>cum subita ex alto ruit, usque ad colla repente 
<lb n="386"/>cornipedum protentus et in capita ardua pendens 
<lb n="387"/>concitat ardentem, quod ferret lora secundus, 
<lb n="388"/>Panchatem uocesque addit cum uerbere mixtas: 
<lb n="389"/><q>Tene, Astur, certante feret quisquam aequore palmam 
<lb n="390"/>erepto? consurge, uola, perlabere campum 
<lb n="391"/>adsuetis uelox pennis. decrescit anhelo 
<lb n="392"/>pectore consumptus Lampon, nec restat hianti, 
<lb n="393"/>quem ferat ad metas, iam spiritus.</q> haec ubi dicta, 
<lb n="394"/>tollit se sonipes, ceu tunc e carcere primo 
<lb n="395"/>corriperet spatium, et nitentem opponere curuos 
<lb n="396"/>aut aequare gradus Cyrnum post terga relinquit. 
<lb n="397"/>confremit et caelum et percussus uocibus altis 
<lb n="398"/>spectantum circus. fertur sublime per auras 
<lb n="399"/>altius attollens ceruicem uictor ouantem 
<lb n="400"/>Panchates sociosque trahit prior ipse iugalis. </p>
<lb n="401"/><p>At postremus Atlas, Durius postremus in orbem 
<lb n="402"/>exercent artis: laeuos nunc adpetit ille 
<lb n="403"/>conatus, nunc ille premit certatque subire 
<lb n="404"/>dexter, et alterni nequiquam fallere temptant: 
<lb n="405"/>donec confisus primaeuae flore iuuentae 
<lb n="406"/>oblicum Durius conuersis pronus habenis 
<lb n="407"/>opposuit currum atque euersum propulit axem 
<lb n="408"/>Atlantis senio inualidi, sed iusta querentis: 
<lb n="409"/><q>Quo ruis? aut quinam hic rabidi certaminis est mos? 
<lb n="410"/>et nobis et equis letum commune laboras.</q> 
<lb n="411"/>dumque ea proclamat, perfracto uoluitur axe 
<lb n="412"/>cernuus, ac pariter fusi, miserabile, campo 
<lb n="413"/>discordes sternuntur equi. quatit aequore aperto 
<lb n="414"/>lora suis uictor, mediaque Pelorus harena 
<lb n="415"/>surgere nitentem fugiens Atlanta reliquit. 
<lb n="416"/>nec longum Cyrni defessos prendere currus. 
<lb n="417"/>hunc quoque cunctantem et sero moderamina equorum 
<lb n="418"/>discentem rapido praeteruolat incitus axe. 
<lb n="419"/>impellit currum clamor uocesque fauentum, 
<lb n="420"/>iamque etiam dorso atque umeris trepidantis Hiberi 
<lb n="421"/>ora superposuit sonipes, flatusque uapore 
<lb n="422"/>terga premi et spumis auriga calescere sentit. 
<lb n="423"/>incubuit campo Durius misitque citatos 
<lb n="424"/>uerbere quadrupedes, nec frustra: aequare uidetur, 
<lb n="425"/>aut etiam aequauit iuga praecedentia dexter. 
<lb n="426"/>attonitus tum spe tanta: <q>Genitore, Pelore, 
<lb n="427"/>te Zephyro eductum nunc nunc ostendere tempus. 
<lb n="428"/>discant, qui pecudum ducunt ab origine nomen, 
<lb n="429"/>quantum diuini praecellat seminis ortus. 
<lb n="430"/>uictor dona dabis statuesque altaria patri.</q> 
<lb n="431"/>et, ni successu nimio laetoque pauore 
<lb n="432"/>proditus elapso foret inter uerba flagello, 
<lb n="433"/>forsan sacrasset Zephyro, quas uouerat, aras. 
<lb n="434"/>tum uero infelix, ueluti delapsa corona 
<lb n="435"/>uictoris capiti foret, in se uersus ab ira 
<lb n="436"/>auratam medio discindit pectore uestem, 
<lb n="437"/>ac lacrimae simul et questus ad sidera fusi. 
<lb n="438"/>nec iam subducto parebat uerbere currus. 
<lb n="439"/>pro stimulis dorso quatiuntur inania lora. </p>
<lb n="440"/><p>Interea metis certus iam laudis agebat 
<lb n="441"/>sese Panchates et praemia prima petebat 
<lb n="442"/>arduus. effusas lenis per colla, per armos 
<lb n="443"/>uentilat aura iubas, tum mollia crura superbi 
<lb n="444"/>attollens gressus magno clamore triumphat. 
<lb n="445"/>par donum solido argento caelata bipennis 
<lb n="446"/>omnibus, at uario distantia cetera honore. 
<lb n="447"/>primus ecum uolucrem, Massyli munera regis <pb/> 
<lb n="448"/>haud spernenda, tulit. tulit hinc uirtute secundus 
<lb n="449"/>e Tyria, quae multa iacet, duo pocula, praeda, 
<lb n="450"/>aurifero perfusa Tago. uillosa leonis 
<lb n="451"/>terga feri et cristis horrens Sidonia cassis 
<lb n="452"/>tertius inde honor est. postremo munere Atlantem, 
<lb n="453"/>quamuis perfracto senior subsederat axe, 
<lb n="454"/>accitum donat ductor, miseratus et aeuum 
<lb n="455"/>et sortem casus. famulus florente iuuenta 
<lb n="456"/>huic datur, adiuncto gentilis honore galeri. </p>
<lb n="457"/><p>His actis ductor laeta ad certamina plantae 
<lb n="458"/>inuitat positisque accendit pectora donis: 
<lb n="459"/><q>Hanc primus galeam (hac acies terrebat Hiberas 
<lb n="460"/>Hasdrubal), hunc ensem, cui proxima gloria cursus, 
<lb n="461"/>accipiet: caeso pater hunc detraxit Hyempsae. 
<lb n="462"/>tertius extremam tauro solabere palmam. 
<lb n="463"/>cetera contenti discedent turba duobus 
<lb n="464"/>quisque ferox iaculis, quae dat gentile metallum.</q> </p>
<lb n="465"/><p>Fulgentes pueri Tartessos et Hesperos ora 
<lb n="466"/>ostendere simul uulgi clamore secundo. 
<lb n="467"/>hos Tyria misere domo patria inclita Gades. 
<lb n="468"/>mox subit aspersus prima lanugine malas 
<lb n="469"/>Baeticus: hoc dederat puero cognomen ab amne 
<lb n="470"/>Corduba et haud paruo certamina laeta fouebat. 
<lb n="471"/>inde comam rutilus, sed cum fulgore niuali 
<lb n="472"/>corporis, impleuit caueam clamoribus omnem 
<lb n="473"/>Eurytus: excelso nutritum colle crearat 
<lb n="474"/>Saetabis, atque aderant trepidi pietate parentes. 
<lb n="475"/>tum Lamus et Sicoris, proles bellacis Ilerdae, 
<lb n="476"/>et Theron, potator aquae, sub nomine Lethes 
<lb n="477"/>quae fluit immemori perstringens gurgite ripas. </p>
<lb n="478"/><p>Qui postquam arrecti plantis et pectora proni 
<lb n="479"/>pulsantesque aestu laudum exultantia corda 
<lb n="480"/>accepere tuba spatium, exiluere per auras 
<lb n="481"/>ocius effusis neruo exturbante sagittis. 
<lb n="482"/>diuersa et studia et clamor, pendentque fauentes 
<lb n="483"/>unguibus atque suos, ut cuique est gratia, anheli 
<lb n="484"/>nomine quemque cient. grex inclitus aequore fertur 
<lb n="485"/>nullaque tramissa uestigia signat harena, 
<lb n="486"/>omnes primaeui flauentiaque ora decori, 
<lb n="487"/>omnes ire leues atque omnes uincere digni. </p>
<lb n="488"/><p>Extulit incumbens medio iam limite gressum 
<lb n="489"/>Eurytus et primus breuibus, sed primus, abibat 
<lb n="490"/>praecedens spatiis. instat non segnius acer 
<lb n="491"/>Hesperos ac prima stringit uestigia planta 
<lb n="492"/>praegressae calcis. satis est huic esse priori, 
<lb n="493"/>huic sperare sat est fieri se posse priorem. 
<lb n="494"/>acrius hoc tendunt gressus animique uigore 
<lb n="495"/>corpora agunt. auget pueris labor ipse decorem. 
<lb n="496"/>ecce leui nisu postremoque agmine currens, 
<lb n="497"/>postquam sat uisus sibi concepisse uigoris, 
<lb n="498"/>celsus inexhaustas effundit turbine uires 
<lb n="499"/>non expectato subitusque erumpit et auras 
<lb n="500"/>praeuehitur Theron: credas Cyllenida plantam 
<lb n="501"/>aetherio nexis cursu talaribus ire. 
<lb n="502"/>iamque hos iamque illos, populo mirante, relinquit 
<lb n="503"/>et, modo postremus, nunc ordine tertia palma, 
<lb n="504"/>Hesperon infestat sua per uestigia pressum. 
<lb n="505"/>nec iam, quem sequitur tantum, sed prima coronae 
<lb n="506"/>spes trepidat tantis uenientibus Eurytus alis. 
<lb n="507"/>quartus sorte loci, sed, si tres ordine seruent 
<lb n="508"/>inceptos cursus, nequiquam uana laborans, 
<lb n="509"/>Tartessos fratrem medio Therone premebat. 
<lb n="510"/>nec patiens ultra tollit sese aequore Theron 
<lb n="511"/>igneus et plenum praeteruolat Hesperon irae. 
<lb n="512"/>unus erat super, et metae propioribus aegros 
<lb n="513"/>urebat finis stimulis; quascumque reliquit <pb/> 
<lb n="514"/>hinc labor, hinc penetrans pauor in praecordia uires, 
<lb n="515"/>dum sperare licet, breuia ad conamina uterque 
<lb n="516"/>aduocat: aequantur cursus, pariterque ruebant. 
<lb n="517"/>et forsan gemina meruissent praemia palma, 
<lb n="518"/>peruecti simul ad metas, ni, terga secutus 
<lb n="519"/>Theronis, fusam late per lactea colla 
<lb n="520"/>Hesperos ingenti tenuisset saeuus ab ira 
<lb n="521"/>traxissetque comam. tardato laetus ouansque 
<lb n="522"/>Eurytus euadit iuuene atque ad praemia uictor 
<lb n="523"/>emicat et galeae fert donum insigne coruscae. 
<lb n="524"/>cetera promisso donata est munere pubes 
<lb n="525"/>intonsasque comas uiridi redimita corona 
<lb n="526"/>bina tulit patrio quatiens hastilia ferro. </p>
<lb n="527"/><p>Hinc grauiora uirum certamina, comminus ensis 
<lb n="528"/>destrictus bellique feri simulacra cientur. 
<lb n="529"/>nec, quos culpa tulit, quos crimina noxia uitae, 
<lb n="530"/>sed uirtus animusque ferox ad laudis amorem, 
<lb n="531"/>hi creuere pares ferro; spectacula digna 
<lb n="532"/>Martigena uulgo suetique laboris imago. 
<lb n="533"/>hos inter gemini (quid iam non regibus ausum? 
<lb n="534"/>aut quod iam regni restat scelus?) impia circo 
<lb n="535"/>innumero fratres, cauea damnante furorem, 
<lb n="536"/>pro sceptro armatis inierunt proelia dextris. 
<lb n="537"/>is genti mos dirus erat, patriumque petebant 
<lb n="538"/>orbati solium lucis discrimine fratres. 
<lb n="539"/>concurrere animis, quantis confligere par est 
<lb n="540"/>quos regni furor exagitat, multoque cruore 
<lb n="541"/>exsatiata simul portantes corda sub umbras 
<lb n="542"/>occubuere. pari nisu per pectora adactus 
<lb n="543"/>intima descendit mucro; superaddita saeuis 
<lb n="544"/>ultima uulneribus uerba; et, conuicia uoluens, 
<lb n="545"/>dirus in inuitas effugit spiritus auras. 
<lb n="546"/>nec manes pacem passi. nam corpora iunctus 
<lb n="547"/>una cum raperet flamma rogus, impius ignis 
<lb n="548"/>dissiluit, cineresque simul iacuisse negarunt. 
<lb n="549"/>cetera distincto donata est munere turba, 
<lb n="550"/>ut uirtus et dextra fuit. duxere iuuencos 
<lb n="551"/>impressis dociles terram proscindere aratris, 
<lb n="552"/>duxere adsuetos lustra exagitare ferarum 
<lb n="553"/>uenatu iuuenes, quos dat Maurusia praeda. 
<lb n="554"/>necnon argenti necnon insignia uestis 
<lb n="555"/>captiuae pretia et sonipes et crista nitenti 
<lb n="556"/>insurgens cono, spolia exuuiaeque Libyssae. </p>
<lb n="557"/><p>Tum iaculo petiere decus, spectacula circi 
<lb n="558"/>postrema, et metae certarunt uincere finem 
<lb n="559"/>Burnus auis pollens, quem misit ripa &dagger;metalli 
<lb n="560"/>qua Tagus auriferis pallet turbatus harenis, 
<lb n="561"/>et Glagus insignis uentos anteire lacerto, 
<lb n="562"/>et, cuius numquam fugisse hastilia cerui 
<lb n="563"/>praerapida potuere fuga, uenator Aconteus, 
<lb n="564"/>Indibilisque, diu laetus bellare Latinis, 
<lb n="565"/>iam socius, uolucresque uagas deprendere nube 
<lb n="566"/>adsuetus iaculis, idem et bellator, Ilerdes. 
<lb n="567"/>laus Burni prima, infixit qui spicula metae: 
<lb n="568"/>est donum serua albentis inuertere lanas 
<lb n="569"/>murice Gaetulo docta. at, quem proxima honorant 
<lb n="570"/>praemia, uicinam metae qui propulit hastam, 
<lb n="571"/>accepto laetus puero discessit Ilerdes, 
<lb n="572"/>cui ludus nullam cursu non tollere dammam. 
<lb n="573"/>tertia palma habuit geminos insignis Aconteus 
<lb n="574"/>nec timidos agitare canes latratibus aprum. </p>
<lb n="575"/><p>Quos postquam clamor plaususque probauit honores, 
<lb n="576"/>germanus ducis atque effulgens Laelius ostro 
<lb n="577"/>nomina magna uocant laeti manesque iacentum 
<lb n="578"/>atque hastas simul effundunt. celebrare iuuabat <pb/> 
<lb n="579"/>sacratos cineres atque hoc decus addere ludis. 
<lb n="580"/>ipse etiam mentis testatus gaudia uultu 
<lb n="581"/>ductor, ut aequauit meritis pia pectora donis, 
<lb n="582"/>et frater thoraca tulit multiplicis auri, 
<lb n="583"/>Laelius Asturica rapidos de gente iugales, 
<lb n="584"/>contorquet magnis uictricem uiribus hastam 
<lb n="585"/>consurgens umbrisque dari testatur honorem. 
<lb n="586"/>hasta uolans, mirum dictu, medio incita campo 
<lb n="587"/>substitit ante oculos et terrae infixa cohaesit. 
<lb n="588"/>tum subitae frondes celsoque cacumine rami 
<lb n="589"/>et latam spargens quercus, dum nascitur, umbram. 
<lb n="590"/>ad maiora iubent praesagi tendere uates: 
<lb n="591"/>id monstrare deos atque hoc portendere signis. </p>
<lb n="592"/><p>Quo super augurio, pulsis de litore cunctis 
<lb n="593"/>Hesperio Poenis, ultor patriaeque domusque 
<lb n="594"/>Ausoniam repetit Fama ducente triumphum. 
<lb n="595"/>nec Latium curis ardet flagrantius ullis, 
<lb n="596"/>quam iuueni Libyam et summos permittere fasces. 
<lb n="597"/>sed non par animis nec bello prospera turba 
<lb n="598"/>ancipiti senior temeraria coepta uetabant 
<lb n="599"/>magnosque horrebant cauta formidine casus. </p>
<lb n="600"/><p>Ergo, ubi delato consul sublimis honore 
<lb n="601"/>ad patres consulta refert deturque potestas 
<lb n="602"/>orat delendae Carthaginis, altius orsus 
<lb n="603"/>hoc grandaeua modo Fabius pater ora resoluit: 
<lb n="604"/><q>Haud equidem metuisse queam, satiatus et aeui 
<lb n="605"/>et decoris, cui iam superest et gloria et aetas, 
<lb n="606"/>ne credat nos inuidiae certamine consul 
<lb n="607"/>laudibus obtrectare suis. satis inclita nomen 
<lb n="608"/>gestat fama meum, nec egent tam prospera laude 
<lb n="609"/>facta noua. uerum et patriae, dum uita manebit, 
<lb n="610"/>deesse nefas animumque nefas scelerare silendo. 
<lb n="611"/>bella noua in Libyae moliris ducere terras? 
<lb n="612"/>hostis enim deest Ausoniae, nec uincere nobis 
<lb n="613"/>est satis Hannibalem. petitur quae gloria maior 
<lb n="614"/>litore Elissaeo? stimuli si laudis agunt nos, 
<lb n="615"/>hanc segetem mete. composuit propioribus ausis 
<lb n="616"/>dignum te Fortuna parem. uult Itala tellus 
<lb n="617"/>ductoris saeui, uult tandem, haurire cruorem. 
<lb n="618"/>quo Martem aut quo signa trahis? restinguere primum est 
<lb n="619"/>ardentem Italiam. tu fessos auius hostis 
<lb n="620"/>deseris ac septem denudas proditor arces. 
<lb n="621"/>an, cum tu Syrtim ac sterilis uastabis harenas, 
<lb n="622"/>non dira illa lues notis iam moenibus urbis 
<lb n="623"/>adsiliet uacuumque Iouem sine pube, sine armis 
<lb n="624"/>inuadet? quanti, ut cedas Romamque relinquas, 
<lb n="625"/>emerit! et tanto percussi fulmine belli 
<lb n="626"/>sicine te, ut nuper Capua est accitus ab alta 
<lb n="627"/>Fuluius, aequoreis Libyae reuocabimus oris? 
<lb n="628"/>uince domi et trinis maerentem funera lustris 
<lb n="629"/>Ausoniam purga bello. tum tende remotos 
<lb n="630"/>in Garamantas iter Nasamoniacosque triumphos 
<lb n="631"/>molire. angustae prohibent nunc talia coepta 
<lb n="632"/>res Italae. pater ille tuus, qui nomina uestrae 
<lb n="633"/>addidit haud segnis genti, cum consul Hiberi 
<lb n="634"/>tenderet ad ripas, reuocato milite primus 
<lb n="635"/>descendenti auide superatis Alpibus ultro 
<lb n="636"/>opposuit sese Hannibali. tu consul abire 
<lb n="637"/>a uictore paras hoste atque auellere nobis 
<lb n="638"/>scilicet hoc astu Poenum? si deinde sedebit 
<lb n="639"/>impauidus nec te in Libyam tuaque arma sequetur, 
<lb n="640"/>capta damnabis consulta improuida Roma. 
<lb n="641"/>sed fac turbatum conuertere signa tuaeque 
<lb n="642"/>classis uela sequi. nempe idem erit Hannibal, idem 
<lb n="643"/>cuius tu uallum uidisti e moenibus urbis.</q> <pb/> 
<lb n="644"/>haec Fabius, seniorque manus paria ore fremebat. </p>
<lb n="645"/><p>Tum contra consul: <q>Caesis ductoribus olim 
<lb n="646"/>magnanimis gemino leto, cum tota subisset 
<lb n="647"/>Sidonium possessa iugum Tartessia tellus, 
<lb n="648"/>non Fabio, non, quis eadem est sententia cordi, 
<lb n="649"/>quoquam ad opem uerso, fateor, primoribus annis 
<lb n="650"/>excepi nubem belli solusque ruenti 
<lb n="651"/>obieci caelo caput atque in me omnia uerti. 
<lb n="652"/>tum grandaeua manus puero male credita bella 
<lb n="653"/>atque idem hic uates temeraria coepta canebat. 
<lb n="654"/>dis grates laudemque fero, sub numine quorum 
<lb n="655"/>gens Troiana sumus: puer ille et futtilis aetas 
<lb n="656"/>imbellesque anni necdum maturus ad arma 
<lb n="657"/>Scipio restituit terras inlaesus Hiberas 
<lb n="658"/>Troiugenis, pepulit Poenos, solisque secutus 
<lb n="659"/>extremas ad Atlanta uias, exegit ab orbe 
<lb n="660"/>Hesperio nomen Libyae nec rettulit &dagger;auri 
<lb n="661"/>signa prius, quam fumantis circa aequora uidit 
<lb n="662"/>Romano Phoebum soluentem litore currus. 
<lb n="663"/>asciuit reges idem. nunc ultimus actis 
<lb n="664"/>restat Carthago nostris labor. hoc sator aeui 
<lb n="665"/>Iuppiter aeterni monet. Hannibali ecce senectus 
<lb n="666"/>intremit aut aegros simulat mentita timores, 
<lb n="667"/>ne finem longis tandem peperisse ruinis 
<lb n="668"/>sit noster titulus. certe iam dextera nobis 
<lb n="669"/>experta, et robur florentibus auximus annis. 
<lb n="670"/>ne uero fabricate moras, sed currere sortem 
<lb n="671"/>hanc sinite ad ueterum delenda opprobria cladum 
<lb n="672"/>quam mihi serua<add>ue</add>re dei. sat gloria cauto <pb/> 
<lb n="673"/>non uinci pulchra est Fabio, peperitque sedendo 
<lb n="674"/>omnia Cunctator. nobis nec Mago nec Hannon 
<lb n="675"/>nec Gisgone satus nec Hamilcare terga dedisset, 
<lb n="676"/>si segnes clauso traheremus proelia uallo. 
<lb n="677"/>Sidoniusne puer uix pubescente iuuenta 
<lb n="678"/>Laurentis potuit populos et Troia adire 
<lb n="679"/>moenia flauentemque sacro cum gurgite Thybrim 
<lb n="680"/>et potuit Latium longo depascere bello: 
<lb n="681"/>nos Libyae terris tramittere signa pigebit 
<lb n="682"/>et Tyrias agitare domos? secura pericli 
<lb n="683"/>litora lata patent, et opima pace quieta 
<lb n="684"/>stat tellus. timeat tandem Carthago timeri 
<lb n="685"/>adsueta, et nobis, quamuis Oenotria nondum 
<lb n="686"/>Hannibale arua uacent, superesse intellegat arma. 
<lb n="687"/>illum ego, quem uosmet cauti consultaque uestra 
<lb n="688"/>in Latio fecere senem, cui tertia large 
<lb n="689"/>fundenti nostrum ducuntur lustra cruorem, 
<lb n="690"/>illum ego ad incensas trepidantem et sera pauentem 
<lb n="691"/>aduertam patriae sedes. an Roma uidebit 
<lb n="692"/>turpia Agenoreae muris uestigia dextrae: 
<lb n="693"/>Carthago immunis nostros secura labores 
<lb n="694"/>audiet interea et portis bellabit apertis? 
<lb n="695"/>tum uero pulset nostras iterum improbus hostis 
<lb n="696"/>ariete Sidonio turris, si templa suorum 
<lb n="697"/>non ante audierit Rutulis crepitantia flammis.</q> </p>
<lb n="698"/><p>Talibus accensi patres, fatoque uocante, 
<lb n="699"/>consulis adnuerunt dictis, faustumque precati 
<lb n="700"/>ut foret Ausoniae, tramittere bella dederunt. <pb/> 
</p></div1>

<div1 type="book" n="17">
<p> 
<lb n="1"/>Hostis ut Ausoniis decederet aduena terris, 
<lb n="2"/>fatidicae fuerant oracula prisca Sibyllae 
<lb n="3"/>caelicolum Phrygia genetricem sede petitam 
<lb n="4"/>Laomedonteae sacrandam moenibus urbis: 
<lb n="5"/>aduectum exciperet numen, qui lectus ab omni 
<lb n="6"/>concilio patrum praesentis degeret aeui 
<lb n="7"/>optimus. en nomen melius maiusque triumphis! 
<lb n="8"/>iamque petita aderat Latia portante Cybebe 
<lb n="9"/>puppe, atque ante omnis magno cedente senatu 
<lb n="10"/>obuius accitis properabat Scipio sacris, 
<lb n="11"/>qui, genitus patruo ductoris ad Africa bella 
<lb n="12"/>tunc lecti, multa fulgebat imagine auorum. 
<lb n="13"/>isque ubi longinquo uenientia numina ponto 
<lb n="14"/>accepit supplex palmis Tuscique sonora 
<lb n="15"/>Thybridis adduxit sublimis ad ostia puppim, 
<lb n="16"/>femineae tum deinde manus subiere, per amnem 
<lb n="17"/>quae traherent celsam religatis funibus alnum. 
<lb n="18"/>circum arguta cauis tinnitibus aera, simulque 
<lb n="19"/>certabant rauco resonantia tympana pulsu, 
<lb n="20"/>semiuirique chori, gemino qui Dindyma monte 
<lb n="21"/>casta colunt, qui Dictaeo bacchantur in antro, 
<lb n="22"/>quique Idaea iuga et lucos nouere silentis. 
<lb n="23"/>hos inter fremitus ac laeto uota tumultu 
<lb n="24"/>substitit adductis renuens procedere uinclis 
<lb n="25"/>sacra ratis subitisque uadis immobilis haesit. 
<lb n="26"/>tum puppe a media magno clamore sacerdos: 
<lb n="27"/><q>Parcite pollutis contingere uincula palmis 
<lb n="28"/>et procul hinc, moneo, procul hinc, quaecumque profanae, <pb/> 
<lb n="29"/>ferte gradus nec uos casto miscete labori, 
<lb n="30"/>dum satis est monuisse deae. quod si qua pudica 
<lb n="31"/>mente ualet, si qua inlaesi sibi corporis astat 
<lb n="32"/>conscia, uel sola subeat pia munera dextra.</q> </p>
<lb n="33"/><p>Hic, prisca ducens Clausorum ab origine nomen, 
<lb n="34"/>Claudia, non aequa<add>e</add> populi male credita fama<add>e</add>, 
<lb n="35"/>in puppim uersis palmisque oculisque profatur: 
<lb n="36"/><q>Caelicolum genetrix, numen, quod numina nobis 
<lb n="37"/>cuncta creas, cuius proles terramque fretumque 
<lb n="38"/>sideraque et manis regnorum sorte gubernant, 
<lb n="39"/>si nostrum nullo uiolatum est crimine corpus, 
<lb n="40"/>testis, diua, ueni et facili me absolue carina.</q> 
<lb n="41"/>tum secura capit funem, fremitusque leonum 
<lb n="42"/>audiri uisus subito, et grauiora per auris 
<lb n="43"/>nulla pulsa manu sonuerunt tympana diuae. 
<lb n="44"/>fertur prona ratis (uentos impellere credas) 
<lb n="45"/>contraque aduersas ducentem praeuenit undas. 
<lb n="46"/>extemplo maior cunctis spes pectora mulcet 
<lb n="47"/>finem armis tandem finemque uenire periclis. </p>
<lb n="48"/><p>Ipse alacer Sicula discedens Scipio terra 
<lb n="49"/>abscondit late propulsis puppibus aequor, 
<lb n="50"/>cui numen pelagi placauerat hostia taurus, 
<lb n="51"/>iactaque caeruleis innabant fluctibus exta. 
<lb n="52"/>tunc a sede deum purumque per aethera lapsae 
<lb n="53"/>armigerae Iouis ante oculos coepere uolucres 
<lb n="54"/>aequoreas monstrare uias ac ducere classem. 
<lb n="55"/>augurium clangor laetum dabat. inde secuti 
<lb n="56"/>tantum praegressos liquida sub nube uolatus 
<lb n="57"/>quantum non frustra speculantum lumina seruant, <pb/> 
<lb n="58"/>litora Agenoreae tenuerunt perfida terrae. </p>
<lb n="59"/><p>Nec segnis tanta in semet ueniente procella 
<lb n="60"/>Africa terribilem magno sub nomine molem 
<lb n="61"/>regis opes contra et Massyla parauerat arma, 
<lb n="62"/>spesque Syphax Libycis una et Laurentibus unus 
<lb n="63"/>terror erat. campos pariter uallesque refusas 
<lb n="64"/>litoraque implerat nullo decorare tapete 
<lb n="65"/>cornipedem Nomas adsuetus, densaeque per auras 
<lb n="66"/>condebant iaculis stridentibus aethera nubes. 
<lb n="67"/>immemor hic dextraeque datae iunctique per aras 
<lb n="68"/>foederis, et mensas testis atque hospita iura 
<lb n="69"/>fasque fidemque simul, prauo mutatus amore, 
<lb n="70"/>ruperat atque toros regni mercede pararat. 
<lb n="71"/>uirgo erat eximia specie claroque parente, 
<lb n="72"/>Hasdrubalis proles, thalamis quam cepit ut altis, 
<lb n="73"/>ceu face succensus prima taedaque iugali, 
<lb n="74"/>uertit opes gener ad Poenos, Latiaeque soluto 
<lb n="75"/>foedere amicitiae dotalia transtulit arma. </p>
<lb n="76"/><p>Sed non Ausonio curarum extrema Syphacem 
<lb n="77"/>ductori monuisse fuit, missique minantur: 
<lb n="78"/>stet regno, reputet superos, pacta hospita seruet: 
<lb n="79"/>longe coniugia ac longe Tyrios hymenaeos 
<lb n="80"/>inter Dardanias acies fore. sanguine quippe, 
<lb n="81"/>si renuat, blando nimium facilique marito 
<lb n="82"/>statura obsequia et thalami flagrantis amores. </p>
<lb n="83"/><p>Sic Latius permixta minis, <add>s</add>ed cassa monebat 
<lb n="84"/>ductor. nam surdas coniunx obstruxerat aures. 
<lb n="85"/>ergo, asper monitis frustra nitentibus, enses 
<lb n="86"/>aduocat et castas polluti foederis aras 
<lb n="87"/>testatus uaria Martem mouet impiger arte. 
<lb n="88"/>castra, leui calamo cannaque intecta palustri, 
<lb n="89"/>qualia Maurus amat dispersa mapalia pastor, 
<lb n="90"/>adgreditur, furtum armorum tutantibus umbris, 
<lb n="91"/>ac tacita spargit celata incendia nocte. 
<lb n="92"/>inde, ubi collecti rapidam diffundere pestem 
<lb n="93"/>coeperunt ignes et se per pinguia magno 
<lb n="94"/>pabula ferre sono, clare expatiantur in auras 
<lb n="95"/>et fumos uolucri propellunt lumine flammae. 
<lb n="96"/>it totis inimica lues cum turbine castris, 
<lb n="97"/>atque alimenta uorat strepitu Vulcanus anhelo 
<lb n="98"/>arida, et ex omni manant incendia tecto. 
<lb n="99"/>sentitur plerisque prius, quam cernitur, ignis 
<lb n="100"/>excitis somno, multorumque ora uocantum 
<lb n="101"/>auxilium inuadunt flammae. fluit undique uictor 
<lb n="102"/>Mulciber et rapidis amplexibus arma uirosque 
<lb n="103"/>corripit: exundat pestis, semustaque castra 
<lb n="104"/>albenti uolitant per nubila summa fauilla. 
<lb n="105"/>ipsius ingenti regis tentoria saltu 
<lb n="106"/>lugubre increpitans late circumuolat ardor, 
<lb n="107"/>hausissetque uirum, trepidus ni clade satelles 
<lb n="108"/>e somno ac stratis rapuisset inulta precantem. </p>
<lb n="109"/><p>Verum ubi mox iuncto sociarant aggere uires 
<lb n="110"/>Massylus Tyriusque duces, accitaque regno 
<lb n="111"/>lenierat pubes infaustae uulnera noctis, 
<lb n="112"/>ira pudorque dabant et coniunx, tertius ignis, 
<lb n="113"/>immanis animos, adflataque barbarus ora 
<lb n="114"/>castrorum flammis et se uelamine nullo 
<lb n="115"/>uix inter trepidas ereptum ex hoste cateruas 
<lb n="116"/>frendebat minitans: sed enim non luce Syphacem 
<lb n="117"/>nec claro potuisse die nec sole tuente 
<lb n="118"/>a quoquam uinci. iactarat talia uecors, 
<lb n="119"/>sed iam claudebat flatus nec plura sinebat 
<lb n="120"/>Atropos et tumidae properabat stamina linguae. 
<lb n="121"/>namque, ubi prosiluit castris, ceu turbidus amnis, 
<lb n="122"/>qui siluas ac saxa trahens per deuia praeceps <pb/> 
<lb n="123"/>uoluitur et ripas spumanti gurgite laxat, 
<lb n="124"/>ante omnis praeuectus equo trahit agmina uoce. 
<lb n="125"/>contra naua manus Rutuli celsusque ruebat 
<lb n="126"/>uiso rege procul raptis exercitus armis, 
<lb n="127"/>ac sibi quisque: <q>Videsne? uidesne, ut in agmine primo 
<lb n="128"/>Massylus uolitet deposcens proelia rector? 
<lb n="129"/>fac nostrum hoc, mea dextra, decus. uiolauit et aras 
<lb n="130"/>caelicolum et casti ductoris foedera rupit. 
<lb n="131"/>sit satis hunc castris semel effugisse crematis.</q> 
<lb n="132"/>sic secum taciti et certatim spicula fundunt. 
<lb n="133"/>prima in cornipedis sedit spirantibus ignem 
<lb n="134"/>naribus hasta uolans erexitque ore cruento 
<lb n="135"/>quadrupedem elatis pulsantem calcibus auras. 
<lb n="136"/>corruit asper ecus confixaque cuspide membra 
<lb n="137"/>huc illuc iactans rectorem prodidit hosti. 
<lb n="138"/>inuadunt uanumque fugae atque attollere fessos 
<lb n="139"/>adnitentem artus reuocato a uulnere telo 
<lb n="140"/>corripiunt, tum uincla uiro manicaeque, pudendu<add>m</add>, 
<lb n="141"/>addita, et, exemplum non umquam fidere laetis, 
<lb n="142"/>sceptriferas arta palmas uinxere catena. 
<lb n="143"/>ducitur ex alto deiectus culmine regni, 
<lb n="144"/>qui modo sub pedibus terras et sceptra patensque 
<lb n="145"/>litora ad Oceani sub nutu uiderat aequor. 
<lb n="146"/>prostratis opibus regni Phoenissa metuntur 
<lb n="147"/>agmina, et inuisus Marti notusque fugarum 
<lb n="148"/>uertit terga citus damnatis Hasdrubal ausis. </p>
<lb n="149"/><p>Stabat Carthago, truncatis undique membris, 
<lb n="150"/>uni <add>in</add>nixa uiro, tantoque fragore ruentem 
<lb n="151"/>Hannibal absenti retinebat nomine molem. 
<lb n="152"/>id relicum fessos opis auxiliique ciere 
<lb n="153"/>rerum extrema iubent, huc confugere pauentes, 
<lb n="154"/>postquam se superum desertos numine cernunt. 
<lb n="155"/>nec mora: propulsa sulcant uada salsa carina, 
<lb n="156"/>qui reuocent patriaeque ferant mandata monentis, 
<lb n="157"/>ne lentus nullas uideat Carthaginis arces. </p>
<lb n="158"/><p>Quarta Aurora ratem Dauni deuexerat oras, 
<lb n="159"/>et fera ductoris turbabant somnia mentem. 
<lb n="160"/>namque grauis curis carpit dum nocte quietem, 
<lb n="161"/>cernere Flaminium Gracchumque et cernere Paulum 
<lb n="162"/>uisus erat simul aduersos mucronibus in se 
<lb n="163"/>destrictis ruere atque Itala depellere terra, 
<lb n="164"/>omnisque a Cannis Trasimennique omnis ab undis 
<lb n="165"/>in pontum impellens umbrarum exercitus ibat. 
<lb n="166"/>ipse fugam cupiens notas euadere ad Alpes 
<lb n="167"/>quaerebat terraeque ulnis amplexus utrisque 
<lb n="168"/>haerebat Latiae, donec uis saeua profundo 
<lb n="169"/>truderet et rapidis daret asportare procellis. </p>
<lb n="170"/><p>His aegrum uisis adeunt mandata ferentes 
<lb n="171"/>legati patriaeque extrema pericula pandunt: 
<lb n="172"/>Massyla ut ruerint arma, ut ceruice catenas 
<lb n="173"/>regnator tulerit Libyae, letoque negato 
<lb n="174"/>seruetur noua pompa Ioui, Carthago laboret 
<lb n="175"/>ut trepidi Hasdrubalis, qui rerum agitarit habenas, 
<lb n="176"/>non una concussa fuga. se, triste profatu, 
<lb n="177"/>uidisse, arderent cum bina in nocte silenti 
<lb n="178"/>castra, et luceret sceleratis Africa flammis. 
<lb n="179"/>praerapidum iuuenem minitari, Bruttia seruet 
<lb n="180"/>litora dum Poenus, detracturum ignibus atris, 
<lb n="181"/>in quam se referat, patriam suaque inclita facta. 
<lb n="182"/>haec postquam dicta, et casus patuere metusque, 
<lb n="183"/>effundunt lacrimas dextramque ut numen adorant. </p>
<lb n="184"/><p>Audiuit toruo obtutu defixus et aegra 
<lb n="185"/>expendit tacite cura secum ipse uolutans <pb/> 
<lb n="186"/>an tanti Carthago foret. sic deinde profatur: 
<lb n="187"/><q>O dirum exitium mortalibus! o nihil umquam 
<lb n="188"/>crescere nec magnas patiens exurgere laudes 
<lb n="189"/>inuidia! euersam iam pridem excindere Romam 
<lb n="190"/>atque aequasse solo potui, traducere captam 
<lb n="191"/>seruitum gentem Latioque imponere leges. 
<lb n="192"/>dum sumptus dumque arma duci fessosque secundis 
<lb n="193"/>summisso tirone negant recreare maniplos, 
<lb n="194"/>dumque etiam Cerere et uictu fraudasse cohortis 
<lb n="195"/>Hannoni placet, induitur tota Africa flammis, 
<lb n="196"/>pulsat Agenoreas Rhoeteia lancea portas. 
<lb n="197"/>nunc patriae decus et patriae nunc Hannibal unus 
<lb n="198"/>subsidium, nunc in nostra spes ultima dextra. 
<lb n="199"/>uertentur signa, ut patres statuere, simulque 
<lb n="200"/>et patriae muros et te seruabimus, Hannon.</q> </p>
<lb n="201"/><p>Haec ubi detonuit, celsas e litore puppes 
<lb n="202"/>propellit multumque gemens mouet aequore classem. 
<lb n="203"/>non terga est ausus cedentum inuadere quisquam, 
<lb n="204"/>non reuocare uirum: cuncti praestare uidentur, 
<lb n="205"/>quod sponte abscedat, superi, tandemque resoluat 
<lb n="206"/>Ausoniam. uentos optant, et litora ab hoste 
<lb n="207"/>nuda uidere sat est: ceu flamina comprimit Auster 
<lb n="208"/>cum fera et abscedens reddit mare, nauita parco 
<lb n="209"/>interea uoto non auras poscit amicas 
<lb n="210"/>contentus caruisse Noto, pacemque quietam 
<lb n="211"/>pro facili cursu reputat satis. omnis in altum 
<lb n="212"/>Sidonius uisus conuerterat undique miles: 
<lb n="213"/>ductor defixos Itala tellure tenebat 
<lb n="214"/>intentus uultus, manantesque ora rigabant 
<lb n="215"/>per tacitum lacrimae, et suspiria crebra ciebat, 
<lb n="216"/>haud secus ac patriam pulsus dulcisque penatis 
<lb n="217"/>linqueret et tristis exul traheretur in oras. </p>
<lb n="218"/><p>Vt uero adfusis puppes procedere uentis 
<lb n="219"/>et sensim coepere procul subsidere montes, 
<lb n="220"/>nullaque iam Hesperia et nusquam iam Daunia tellus, 
<lb n="221"/>hic secum infrendens: <q>Mentisne ego compos et hoc nunc 
<lb n="222"/>indignus reditu, qui memet finibus umquam 
<lb n="223"/>amorim Ausoniae? flagrasset subdita taedis 
<lb n="224"/>Carthago, et potius cecidisset nomen Elissae. 
<lb n="225"/>quid? tunc sat compos, qui non ardentia tela 
<lb n="226"/>a Cannis in templa tuli Tarpeia, Iouemque 
<lb n="227"/>detraxi solio? sparsissem incendia montis 
<lb n="228"/>per septem bello uacuos gentique superbae 
<lb n="229"/>Iliacum exitium et proauorum fata dedissem. 
<lb n="230"/>cur porro haec angant? nunc, nunc inuadere ferro 
<lb n="231"/>quis prohibet rursumque ad moenia tendere gressus? 
<lb n="232"/>ibo et, castrorum relegens monumenta meorum, 
<lb n="233"/>qua uia nota <add>uoca</add>t, remeabo Anienis ad undas. 
<lb n="234"/>flectite in Italiam proras, auertite classem: 
<lb n="235"/>faxo ut uallata reuocetur Scipio Roma.</q> </p>
<lb n="236"/><p>Talibus ardentem furiis Neptunus ut alto 
<lb n="237"/>prospexit uertique rates ad litora uidit, 
<lb n="238"/>quassans caeruleum genitor caput aequora fundo 
<lb n="239"/>eruit et tumidum mouet ultra litora pontum. 
<lb n="240"/>extemplo uentos imbresque et rupe procellas 
<lb n="241"/>concitat Aeolias ac nubibus aethera condit. 
<lb n="242"/>tum, penitus telo molitus regna tridenti 
<lb n="243"/>intima, ab occasu Tethyn impellit et ortu 
<lb n="244"/>ac totum Oceani turbat caput. aequora surgunt 
<lb n="245"/>spumea et inlisu scopulus tremit omnis aquarum. 
<lb n="246"/>primus se attollens Nasamonum sedibus Auster 
<lb n="247"/>nudauit Syrtim correpta nubilus unda. 
<lb n="248"/>insequitur sublime ferens nigrantibus alis 
<lb n="249"/>abruptum Boreas ponti latus. intonat ater 
<lb n="250"/>discordi flatu et partem rapit aequoris Eurus. 
<lb n="251"/>hinc rupti reboare poli, atque hinc crebra micare <pb/> 
<lb n="252"/>fulmina, et in classem ruere implacabile caelum. 
<lb n="253"/>consensere ignes nimbique et fluctus et ira 
<lb n="254"/>uentorum, noctemque freto imposuere tenebrae. 
<lb n="255"/>ecce, intorta Noto ueniensque a puppe procella 
<lb n="256"/>antemnae immugit (stridorque immite rudentum 
<lb n="257"/>sibilat) ac similem monti nigrante profundo 
<lb n="258"/>ductoris frangit super ora trementia fluctum. 
<lb n="259"/>exclamat uoluens oculos caeloque fretoque: 
<lb n="260"/><q>Felix o frater diuisque aequate cadendo, 
<lb n="261"/>Hasdrubal! egregium fortis cui dextera in armis 
<lb n="262"/>pugnanti peperit letum, et cui fata dedere 
<lb n="263"/>Ausoniam extremo tellurem adprendere morsu. 
<lb n="264"/>at mihi Cannarum campis, ubi Paulus, ubi illae 
<lb n="265"/>egregiae occubuere animae, dimittere uitam 
<lb n="266"/>non licitum, uel, cum ferrem in Capitolia flammas, 
<lb n="267"/>Tarpeio Iouis ad manis descendere telo.</q> </p>
<lb n="268"/><p>Talia dum maeret, diuersis flatibus acta 
<lb n="269"/>in geminum ruit unda latus puppimque sub atris 
<lb n="270"/>aequoris aggeribus tenuit, ceu turbine mersam. 
<lb n="271"/>mox nigris alte pulsa exundantis harenae 
<lb n="272"/>uerticibus ratis aetherias remeauit ad auras 
<lb n="273"/>et fluctus supra uento librante pependit. 
<lb n="274"/>at geminas Notus in scopulos atque horrida saxa 
<lb n="275"/>dura sorte rapit, miserandum et triste, biremis. 
<lb n="276"/>increpuere ictu prorae. tum murice acuto 
<lb n="277"/>dissiliens sonuit rupta compage carina. 
<lb n="278"/>hic uaria ante oculos facies: natat aequore toto 
<lb n="279"/>arma inter galeasque uirum cristasque rubentis 
<lb n="280"/>florentis Capuae gaza et seposta triumpho 
<lb n="281"/>Laurens praeda ducis, tripodes mensaeque deorum 
<lb n="282"/>cultaque nequiquam miseris simulacra Latinis. 
<lb n="283"/>tum Venus emoti facie conterrita ponti 
<lb n="284"/>talibus adloquitur regem maris: <q>Hoc satis irae 
<lb n="285"/>interea, genitor: satis ad maiora minarum. 
<lb n="286"/>cetera parce, precor, pelago, ne tollat acerba 
<lb n="287"/>hoc Carthago decus, nullo superabile bello 
<lb n="288"/>progenuisse caput, nostrosque in funera Poeni 
<lb n="289"/>Aeneadas undis totoque eguisse profundo.</q> </p>
<lb n="290"/><p>Sic Venus. et tumidi considunt gurgite fluctus. 
<lb n="290a"/><gap/> 
<lb n="291"/>obuiaque aduersis propellunt agmina castris. </p>
<lb n="292"/><p>Dux, uetus armorum scitusque accendere corda 
<lb n="293"/>laudibus, ignifero mentes furiabat in iram 
<lb n="294"/>hortatu decorisque urebat pectora flammis: 
<lb n="295"/><q>Tu mihi Flaminii portas rorantia caesi 
<lb n="296"/>ora ducis: nosco dextram. tu primus in ictus 
<lb n="297"/>ingentis Pauli ruis ac defigis in ossa 
<lb n="298"/>mucronem. tibi pugnacis gestantur opima 
<lb n="299"/>Marcelli, Gracchusque cadens tibi proluit ensem. 
<lb n="300"/>ecce manus, quae pulsantem te, belliger Appi, 
<lb n="301"/>moenia sublimis Capuae de culmine muri 
<lb n="302"/>excelso fusa moribundum perculit hasta. 
<lb n="303"/>ecce aliud fulmen dextrae, quo nobile nomen 
<lb n="304"/>Fuluius excepit non unum pectore uulnus. 
<lb n="305"/>huc prima te siste acie, cui consul in armis 
<lb n="306"/>Crispinus cecidit. me tu comitare per hostis, 
<lb n="307"/>qui nobis, memini, ad Cannas laetissimus irae 
<lb n="308"/>Seruili fers ora ducis suffixa ueruto. 
<lb n="309"/>cerno flagrantis oculos uultumque timendum 
<lb n="310"/>non ipso minus ense tuum, fortissime Poenum 
<lb n="311"/>o iuuenis, qualem uidi, cum flumine saeuo 
<lb n="312"/>insignis Trebiae complexum ingentibus ulnis 
<lb n="313"/>mersisti fundo luctantem uana tribunum. 
<lb n="314"/>at tu, qui gelidas Ticini primus ad undas 
<lb n="315"/>Scipiadae patris tinxisti sanguine ferrum, 
<lb n="316"/>incepta exequere et nati mihi redde cruorem. 
<lb n="317"/>horrescamne ipsos, ueniant si ad proelia, diuos, 
<lb n="318"/>cum stetis, turmae, uidi contermina caelo <pb/> 
<lb n="319"/>quas iuga calcantis summas uolitare per Alpis, 
<lb n="320"/>cum uideam, quorum ferro manibusque capaces 
<lb n="321"/>arsere Argyripae campi? num segnior ibis 
<lb n="322"/>nunc mihi, qui primus torques in moenia telum 
<lb n="323"/>Dardana, nec nostrae facilis concedere laudi? 
<lb n="324"/>te<add>n</add>' uero, tene extimulem, qui, fulmina contra 
<lb n="325"/>et nimbos tonitrusque ac summi numinis iras 
<lb n="326"/>cum starem, perferre sonos ac uana iubebas 
<lb n="327"/>nubila et ante ducem Capitolia celsa petebas? 
<lb n="328"/>quid uos, quis claro deletum est Marte Saguntum, 
<lb n="329"/>exhorter, quos nobilitant primordia belli? 
<lb n="330"/>ut meque et uobis dignum, defendite, quaeso, 
<lb n="331"/>praeteritas dextrae laudes. diuum ipse fauore 
<lb n="332"/>uincendoque senex patriam post trina labantem 
<lb n="333"/>lustra et non uisos tam longa aetate penatis 
<lb n="334"/>ac natum et fidae iam pridem coniugis ora 
<lb n="335"/>confisus uobis repeto. non altera restat 
<lb n="336"/>iam Liby<add>a</add>e, nec Dardaniis pugna altera restat. 
<lb n="337"/>certatus nobis hodie dominum accipit orbis.</q> 
<lb n="338"/>Hannibal haec. sed non patiens remorantia uerba 
<lb n="339"/>Ausonius miles, quotiens dux coeperat ora 
<lb n="340"/>soluere ad effatus, signum pugnamque petebant. </p>
<lb n="341"/><p>Haec procul aeria speculantem nube sororem 
<lb n="342"/>ut uidit diuum genitor maestosque sub acri 
<lb n="343"/>obtutu uultus, sic ore effatus amico est: 
<lb n="344"/><q>Qui te mentis edunt morsus? da noscere coniunx. 
<lb n="345"/>num Poeni casus ducis et Carthaginis angit 
<lb n="346"/>cura tuae? sed enim reputa tecum ipsa furores 
<lb n="347"/>Sidonios. gentem contra et fatalia regna 
<lb n="348"/>Teucrorum quis erit, quaeso, germana, rebelli 
<lb n="349"/>fractis foederibus populo modus? ipsa malorum 
<lb n="350"/>non plus Carthago tulit exhausitque laboris, 
<lb n="351"/>quam pro Cadmea <add>s</add>u<add>bi</add>isti exercita gente. 
<lb n="352"/>turbasti maria ac terras iuuenemque ferocem 
<lb n="353"/>immisti Latio. tremuerunt moenia Romae, 
<lb n="354"/>perque bis octonos primus fuit Hannibal annos 
<lb n="355"/>humani generis. tempus componere gentes. 
<lb n="356"/>ad finem uentum, et claudenda est ianua belli.</q> </p>
<lb n="357"/><p>Tum supplex Iuno: <q>Neque ego, haec mutare laborans 
<lb n="358"/>quis est fixa dies, pendenti nube resedi, 
<lb n="359"/>nec reuocare acies bellumue extendere quaero. 
<lb n="360"/>quae donare potes, quoniam mihi gratia languet 
<lb n="361"/>et cecidit iam primus amor, nil fila sororum 
<lb n="362"/>aduersus posco: uertat terga Hannibal hosti, 
<lb n="363"/>ut placet, et cineres Troiae Carthagine reg<add>n</add>ent. 
<lb n="364"/>illud te gemini per mutua pignora amoris 
<lb n="365"/>et soror et coniunx oro: tranare pericla 
<lb n="366"/>magnanimum patiare ducem uitamque remittas 
<lb n="367"/>neue sinas captum Ausonias perferre catenas. 
<lb n="368"/>stent etiam contusa malis mea moenia, fracto 
<lb n="369"/>nomine Sidonio, et nostro seruentur honori.</q> </p>
<lb n="370"/><p>Sic Iuno, et contra breuiter sic Iuppiter orsus: 
<lb n="371"/><q>Do spatium muris, ut uis, Carthaginis altae. 
<lb n="372"/>stent lacrimis precibusque tuis. sed percipe, coniunx, 
<lb n="373"/>quatenus indulsisse uacet. non longa supersunt 
<lb n="374"/>fata urbi, uenietque pari sub nomine ductor, 
<lb n="375"/>qui nunc seruatas euertat funditus arces. 
<lb n="376"/>aetherias quoque, uti poscis, trahat Hannibal auras, 
<lb n="377"/>ereptus pugnae. miscere hic sidera ponto 
<lb n="378"/>et terras implere uolet redeuntibus armis: 
<lb n="379"/>noui feta uiri bello praecordia. sed lex <pb/> 
<lb n="380"/>muneris haec esto nostri: Saturnia regna 
<lb n="381"/>ne post haec uideat, repetat neue amplius umquam 
<lb n="382"/>Ausoniam. nunc instanti raptum auehe leto 
<lb n="383"/>ne, latis si miscebit fera proelia campis, 
<lb n="384"/>Romulei nequeas iuuenis subducere dextrae.</q> </p>
<lb n="385"/><p>Dum statuit fata Omnipotens urbique ducique, 
<lb n="386"/>inuadunt acies pugnam et clamore lacessunt 
<lb n="387"/>sidera. non alio grauiores tempore uidit 
<lb n="388"/>aut populos tellus aut, qui patria arma mouerent, 
<lb n="389"/>maioris certare duces. discriminis alta 
<lb n="390"/>in medio merces, quicquid tegit undique caelum. 
<lb n="391"/>ibat Agenoreus praefulgens ductor in ostro, 
<lb n="392"/>excelsumque caput penna nutante leuabat 
<lb n="393"/>crista rubens. saeuus magno de nomine terror 
<lb n="394"/>praecedit, Latioque micat bene cognitus ensis. 
<lb n="395"/>at contra ardenti radiabat Scipio cocco, 
<lb n="396"/>terribilem ostentans clipeum, quo patris et una 
<lb n="397"/>caelarat patrui spirantis proelia dira 
<lb n="398"/>effigies: flammam ingentem frons alta uomebat. 
<lb n="399"/>sub tanta cunctis ui telorumque uirumque 
<lb n="400"/>in ducibus stabat spes et uictoria solis. 
<lb n="401"/>quin etiam, fauor ut subigit plerosque metusue, 
<lb n="402"/>Scipio si Libycis esset generatus in oris, 
<lb n="403"/>sceptra ad Agenoreos credunt uentura nepotes, 
<lb n="404"/>Hannibal Ausonia genitus si sede fuisset, 
<lb n="405"/>haud dubitant terras Itala in dicione futuras. </p>
<lb n="406"/><p>Contremuere aurae, rapido uibrantibus hastis 
<lb n="407"/>turbine, et horrificam traxere per aethera nubem. 
<lb n="408"/>inde ensis propiorque acies et comminus ora 
<lb n="409"/>admota ac dira flagrantia lumina flamma. 
<lb n="410"/>sternitur, in medium contemptrix turba pericli 
<lb n="411"/>quae primis se praecipitem tulit obuia telis, 
<lb n="412"/>gentilemque bibit tellus inuita cruorem. 
<lb n="413"/>feruidus ingenii Masinissa et feruidus aeui 
<lb n="414"/>in primas Macetum turmas immania membra 
<lb n="415"/>infert et iaculo circumuolat alite campum. 
<lb n="416"/>caerulus haud aliter, cum dimicat, incola T<add>h</add>yles 
<lb n="417"/>agmina falcigero circumuenit arta couinno. 
<lb n="418"/>Graia phalanx patrio densarat more cateruas 
<lb n="419"/>iunctisque astabat nulli penetrabilis hastis. 
<lb n="420"/>immemor has pacti post foedus in arma Philippus 
<lb n="421"/>miserat et quassam refouebat Agenoris urbem. 
<lb n="422"/>rarescit multo laxatus uulnere miles 
<lb n="423"/>atque aperit patulas prostrato corpore late 
<lb n="424"/>inter tela uias. inrumpit mole ruinae 
<lb n="425"/>Ausonius globus et periuria Graia resignat. 
<lb n="426"/>Archemorum Rutilus, Teucrum Norbanus (et ambo 
<lb n="427"/>Mantua pubenti genetrix dimiserat aeuo), 
<lb n="428"/>obtruncat Samium bellacis dextra Caleni, 
<lb n="429"/>at Clytium Selius, Pellaeum et uana tumentem 
<lb n="430"/>ad nomen patriae Clytium: sed gloria Pellae 
<lb n="431"/>haud ualuit misero defendere Daunia tela. </p>
<lb n="432"/><p>Saeuior his Latius uastabat Bruttia signa 
<lb n="433"/>Laelius increpitans: <q>Adeone Oenotria tellus 
<lb n="434"/>detestanda fuit, quam per maria aspera perque 
<lb n="435"/>insanos Tyrio fugeretis remige fluctus? 
<lb n="436"/>sed fugisse satis fuerit. Latione cruore 
<lb n="437"/>insuper externas petitis perfundere terras?</q> 
<lb n="438"/>haec dicens Silarum meditantem in proelia telo 
<lb n="439"/>praeuenit. hasta uolans imo sub gutture sedit 
<lb n="440"/>et uitae uocisque uias simul incita clausit. 
<lb n="441"/>Vergilio Caudinus, acerbo Laus Amano <pb/> 
<lb n="442"/>sternitur. accendunt iras uultusque uirorum 
<lb n="443"/>armorumque habitus noti et uox consona linguae. 
<lb n="444"/>quos ubi nudantis conspexit Hamilcare cretus 
<lb n="445"/>terga fuga, <q>State ac nostram ne prodite gentem</q> 
<lb n="446"/>uociferans subit et conuertit proelia dextra: 
<lb n="447"/>qualis in aestiferis Garamantum feta ueneno 
<lb n="448"/>attollit campis feruenti pastus harena 
<lb n="449"/>colla Paraetonius serpens lateque per auras 
<lb n="450"/>undantem torquet perfundens nubila tabem. 
<lb n="451"/>continuo infesta portantem cuspide uulnus 
<lb n="452"/>impedit anteuolans Herium, cui nobile nomen 
<lb n="453"/>Marrucina domus clarumque Teate ferebat. 
<lb n="454"/>atque illi magnum nitenti et laudibus hostis 
<lb n="455"/>arrecto capuli ad finem manus incita sedit, 
<lb n="456"/>quaerebatque miser morienti lumine fratrem, 
<lb n="457"/>cum iuuenis subit et leto stimulatus acerbo 
<lb n="458"/>Pleminius saeuum mucronem ante ora coruscat 
<lb n="459"/>ac fratrem magno minitans clamore reposcit. 
<lb n="460"/>huic proles Barcae: <q>Germanum reddere uero 
<lb n="461"/>si placet, haud renuo. maneant modo foedera nostra: 
<lb n="462"/>Hasdrubalem reuocate umbris. egone aspera ponam 
<lb n="463"/>umquam in Romanos odia, aut mansuescere corda 
<lb n="464"/>nostra sinam, parcamque uiro quem terra crearit 
<lb n="465"/>Itala? tum manes inimico<add>s</add> sede repellat 
<lb n="466"/>aeterna socioque abigat me frater Auerno.</q> 
<lb n="467"/>sic ait et clipei propulsum pondere toto, 
<lb n="468"/>lubrica qua tellus lapsantis sanguine fratris 
<lb n="469"/>fallebat nisus, prosternit et occupat ense. 
<lb n="470"/>extendit labens palmas, Heriumque iacentem 
<lb n="471"/>amplexus, iuncta leniuit morte dolores. 
<lb n="472"/>tum Libys inuadit mixtae certamina turbae 
<lb n="473"/>conuertitque ruens per longum hostilia terga, 
<lb n="474"/>ut cum fulminibus permixta tonitrua mundum 
<lb n="475"/>terrificant, summique labat domus alta parentis: 
<lb n="476"/>omne hominum terris trepidat genus, ipsaque ob ora 
<lb n="477"/>lux atrox micat, et praesens astare uiritim 
<lb n="478"/>creditur intento perculsis Iuppiter igne. </p>
<lb n="479"/><p>Parte alia, ceu sola forent discrimina campo 
<lb n="480"/>quo mis<add>c</add>eret agens truculentum Scipio Martem, 
<lb n="481"/>aspera pugna nouas uaria sub imagine leti 
<lb n="482"/>dat formas. hic ense iacet prostratus adacto, 
<lb n="483"/>hic saxo perfracta gemit lacrimabilis ossa, 
<lb n="484"/>ast hos, turpe, pauor fusos proiecit in ora, 
<lb n="485"/>horum aduersa dedit Gradiuo pectora uirtus. 
<lb n="486"/>ipse super strages ductor Rhoeteius instat, 
<lb n="487"/>qualis apud gelidum currus quatit altior Hebrum 
<lb n="488"/>et Geticas soluit feruenti sanguine Mauors 
<lb n="489"/>laetus caede niues, glaciemque Aquilonibus actam 
<lb n="490"/>perrumpit stridens sub pondere belliger axis. 
<lb n="491"/>iamque ardore truci lustrans fortissima quaeque 
<lb n="492"/>nomina obit ferro. claris spectata per orbem 
<lb n="493"/>stragibus occumbit late inter tela iuuentus: 
<lb n="494"/>qui muros rapuere tuos miserasque nefandi 
<lb n="495"/>principium belli fecere, Sagunte, ruinas, 
<lb n="496"/>qui sacros, Trasimenne, lacus, Phaethontia quique 
<lb n="497"/>polluerant tabo stagna, ac fiducia tanta 
<lb n="498"/>quos tulit, ut superum regi soliumque domosque 
<lb n="499"/>irent direptum: mactantur comminus uno 
<lb n="500"/>exitio, redduntque animas, temerata fereba<add>n</add>t 
<lb n="501"/>qui secreta deum et primo<add>s</add> reserasse negatas 
<lb n="502"/>gressibus humanis Alpis. formidinis huius 
<lb n="503"/>plena acies propere retro exanimata ruebat: 
<lb n="504"/>haud secus ac tectis urbis Vulcania pestis 
<lb n="505"/>cum sese infudit, rapidusque incendia flatus 
<lb n="506"/>uentilat et uolucris spargit per culmina flammas, 
<lb n="507"/>attonitum erumpit subita formidine uulgus, <pb/> 
<lb n="508"/>lateque ut capta passim trepidatur in urbe. </p>
<lb n="509"/><p>Verum ubi cunctari taedet dispersa uirorum 
<lb n="510"/>proelia sectantem et leuiori Marte teneri, 
<lb n="511"/>omnes in causam belli auctoremque malorum 
<lb n="512"/>uertere iam uires tandem placet. Hannibal unus 
<lb n="513"/>dum restet, non, si muris Carthaginis ignis 
<lb n="514"/>subdatur caesique cadant exercitus omnis, 
<lb n="515"/>profectum Latio. contra, si concidat unus, 
<lb n="516"/>nequiquam fore Agenoreis cuncta arma uirosque. 
<lb n="517"/>illum igitur lustrans circumfert lumina campo 
<lb n="518"/>rimaturque ducem. iuuat in certamina summa 
<lb n="519"/>ferre gradum, cuperetque uiro concurrere, tota 
<lb n="520"/>spectante Ausonia. celsus clamore feroci 
<lb n="521"/>prouocat increpitans hostem et noua proelia poscit. </p>
<lb n="522"/><p>Quas postquam audiuit uoces conterrita Iuno, 
<lb n="523"/>ne Libyci ducis impauidas ferrentur ad aures, 
<lb n="524"/>effigiem informat Latiam propereque coruscis 
<lb n="525"/>attollit cristis, addit clipeumque iubasque 
<lb n="526"/>Romulei ducis atque umeris imponit honorem 
<lb n="527"/>fulgentis saguli, dat gressum habitusque cientis 
<lb n="528"/>proelia et audacis adicit sine corpore motus. 
<lb n="529"/>tum par effigies fallacis imagine uana 
<lb n="530"/>cornipedis moderanda cito per deuia passu 
<lb n="531"/>belligerae datur ad speciem certaminis umbrae. 
<lb n="532"/>sic Poeni ducis ante oculos exultat et ultro 
<lb n="533"/>Scipio Iunoni simulatus tela coruscat. 
<lb n="534"/>at, uiso laetus rectore ante ora Latino 
<lb n="535"/>et tandem propius sperans ingentia, Poenus 
<lb n="536"/>quadrupedi citus imponit uelocia membra 
<lb n="537"/>et iacit aduersam properati turbinis hastam. 
<lb n="538"/>dat terga et campo fugiens uolat ales imago 
<lb n="539"/>tramittitque acies. tum uero, ut uictor et alti 
<lb n="540"/>iam compos uoti, ferrata calce cruentat 
<lb n="541"/>cornipedem et largas Poenus quatit asper habenas: 
<lb n="542"/><q>Quo fugis, oblitus nostris te cedere regnis? 
<lb n="543"/>nulla tibi Libyca latebra est, o Scipio, terra.</q> 
<lb n="544"/>haec ait et stricto sequitur mucrone uolantem, 
<lb n="545"/>donec longinquo frustratum duxit in arua 
<lb n="546"/>diuersa spatio procul a certamine pugnae. 
<lb n="547"/>tum fallax subito simulacrum in nubila cessit. 
<lb n="548"/>fulmineus ductor <q>Quisnam se numine caeco 
<lb n="549"/>composuit nobis</q> inquit <q>deus? aut latet idem 
<lb n="550"/>cur monstro? tantumne obstat mea gloria diuis? 
<lb n="551"/>sed non auelles umquam, quicumque secundus 
<lb n="552"/>caelicolum stas Ausoniae, non artibus hostem 
<lb n="553"/>eripies uerum nobis.</q> frena inde citati 
<lb n="554"/>conuertit furibundus equi campumque petebat, 
<lb n="555"/>cum subito occultae pestis conlapsa tremore 
<lb n="556"/>cornipedis moles ruit atque efflauit anhelo 
<lb n="557"/>pectore Iunonis curis in nubila uitam. 
<lb n="558"/>tum uero impatiens <q>Vestra est haec altera, uestra 
<lb n="559"/>fraus,</q> inquit <q>superi: non fallitis. aequore mersum 
<lb n="560"/>texissent scopuli, pelagusque hausisset et undae! 
<lb n="561"/>anne huic seruabar leto? mea signa secuti, 
<lb n="562"/>quis pugnae auspicium dedimus, caeduntur, et absens 
<lb n="563"/>accipio gemitus uocesque ac uerba uocantum 
<lb n="564"/>Hannibalem. quis nostra satis delicta piabit 
<lb n="565"/>Tartareus torrens?</q> simul haec fundebat et una 
<lb n="566"/>spectabat dextram ac leti feruebat amore. </p>
<lb n="567"/><p>Tunc Iuno, miserata uirum, pastoris in ora 
<lb n="568"/>uertitur ac siluis subito procedit opacis 
<lb n="569"/>atque his adloquitur uersantem ingloria fata: 
<lb n="570"/><q>Quaenam te siluis accedere causa subegit 
<lb n="571"/>armatum nostris? num dura ad proelia tendis, 
<lb n="572"/>magnus ubi Ausoniae reliquos domat Hannibal armis? <pb/> 
<lb n="573"/>si uelox gaudes ire et compendia grata 
<lb n="574"/>sunt tibi, uicino in medios te tramite ducam.</q> 
<lb n="575"/>adnuit atque onerat promissis pectora largis 
<lb n="576"/>pastoris patresque docet Carthaginis altae 
<lb n="577"/>magna repensuros, nec se leuiora daturum. 
<lb n="578"/>praecipitem et uasto superantem proxima saltu 
<lb n="579"/>circumagit Iuno ac fallens regione uiarum 
<lb n="580"/>non gratam inuito seruat celata salutem. </p>
<lb n="581"/><p>Interea Cadmea manus, deserta pauensque, 
<lb n="582"/>non ullum Hannibalem, nusquam certamina cernit 
<lb n="583"/>saeui nota ducis. pars ferro occumbere credunt, 
<lb n="584"/>pars damnasse aciem et diuis cessisse sinistris. 
<lb n="585"/>ingruit Ausonius uersosque agit aequore toto 
<lb n="586"/>rector. iamque ipsae trepidant Carthaginis arces: 
<lb n="587"/>impletur terrore uago cuncta Africa pulsis 
<lb n="588"/>agminibus, uolucrique fuga sine Marte ruentes 
<lb n="589"/>tendunt attonitos extrema ad litora cursus 
<lb n="590"/>ac Tartessiacas profugi sparguntur in oras; 
<lb n="591"/>pars Batti petiere domos, pars flumina Lagi. 
<lb n="592"/>sic ubi, ui caeca tandem deuictus, ad astra 
<lb n="593"/>euomuit pastos per saecula Vesbius ignis 
<lb n="594"/>et pelago et terris fusa est Vulcania pestis, 
<lb n="595"/>uidere Eoi, monstrum admirabile, Seres 
<lb n="596"/>lanigeros cinere Ausonio canescere lucos. </p>
<lb n="597"/><p>At fessum tumulo tandem regina propinquo 
<lb n="598"/>sistit Iuno ducem, facies unde omnis et atrae 
<lb n="599"/>apparent admota oculis uestigia pugnae. 
<lb n="600"/>qualem Gargani campum Trebiaeque paludem 
<lb n="601"/>et Tyrrhena uada et Ph<add>a</add>et<add>h</add>ontis uiderat amnem 
<lb n="602"/>strage uiru<add>m</add> undantem, talis, miserabile uisu, 
<lb n="603"/>prostratis facies aperitur dira maniplis. 
<lb n="604"/>tunc superas Iuno sedes turbata reuisit. 
<lb n="605"/>iamque propinquabant hostes tumuloque subibant, 
<lb n="606"/>cum secum Poenus: <q>Caelum licet omne soluta 
<lb n="607"/>in caput hoc compage ruat terraeque dehiscant, 
<lb n="608"/>non ullo Cannas abolebis, Iuppiter, aeuo, 
<lb n="609"/>decedesque prius regnis, quam nomina gentes 
<lb n="610"/>aut facta Hannibalis sileant. nec deinde relinquo 
<lb n="611"/>securam te, Roma, mei, patriaeque superstes 
<lb n="612"/>ad spes armorum uiuam tibi. nam modo pugna 
<lb n="613"/>praecellis, resident hostes: mihi satque superque <pb/> 
<lb n="614"/>ut me Dardaniae matres atque Itala tellus, 
<lb n="615"/>dum uiuam, expectent nec pacem pectore norint.</q> 
<lb n="616"/>sic rapitur paucis fugientum mixtus, et altos 
<lb n="617"/>inde petit retro montis tutasque latebras. </p>
<lb n="618"/><p>Hic finis bello. reserantur protinus arces 
<lb n="619"/>Ausonio iam sponte duci. iura improba adempta 
<lb n="620"/>armaque, et incisae leges, opibusque superbis 
<lb n="621"/>uis fracta, et posuit gestatas belua turris. 
<lb n="622"/>excelsae tum saeua rates spectacula Poenis 
<lb n="623"/>flammiferam accepere facem, subitaque procella 
<lb n="624"/>arserunt maria, atque expauit lumina Nereus. </p>
<lb n="625"/><p>Mansuri compos decoris per saecula rector, 
<lb n="626"/>deuictae referens primus cognomina terrae, 
<lb n="627"/>securus sceptri, repetit per caerula Romam 
<lb n="628"/>et patria inuehitur sublimi tecta triumpho. 
<lb n="629"/>ante Syphax feretro residens captiua premebat 
<lb n="630"/>lumina, et auratae seruabant colla catenae, 
<lb n="631"/>hic Hannon clarique genus Phoenissa iuuenta 
<lb n="632"/>et Macetum primi atque incocti corpora Mauri, 
<lb n="633"/>tum Nomades notusque sacro, cum lustrat harenas, 
<lb n="634"/>Hammoni Garamas et semper naufraga Syrtis. 
<lb n="635"/>mox uictas tendens Carthago ad sidera palmas 
<lb n="636"/>ibat et effigies orae iam lenis Hiberae, 
<lb n="637"/>terrarum finis Gades ac laudibus olim 
<lb n="638"/>terminus Herculeis Calpe Baetesque lauare 
<lb n="639"/>solis equos dulci consuetus fluminis unda, 
<lb n="640"/>frondosumque apicem subigens ad sidera mater 
<lb n="641"/>bellorum fera Pyrene nec mitis Hiberus, 
<lb n="642"/>cum simul inlidit ponto, quos attulit, amnes. 
<lb n="643"/>sed non ulla magis mentesque oculosque tenebat, 
<lb n="644"/>quam uisa Hannibalis campis fugientis imago. 
<lb n="645"/>ipse astans curru atque auro decoratus et ostro 
<lb n="646"/>Martia praebebat spectanda Quiritibus ora, 
<lb n="647"/>qualis odoratis descendens Liber ab Indis 
<lb n="648"/>egit pampineos frenata tigride currus; 
<lb n="649"/>aut cum Phlegraeis, confecta mole Gigantum, 
<lb n="650"/>incessit campis tangens Tirynthius astra. 
<lb n="651"/>salue, inuicte parens, non concessure Quirino 
<lb n="652"/>laudibus ac meritis non concessure Camillo: 
<lb n="653"/>nec uero, cum te memorat de stirpe deorum, 
<lb n="654"/>prolem Tarpei mentitur Roma Tonantis. 
</p></div1></body></text>

</TEI.2>
