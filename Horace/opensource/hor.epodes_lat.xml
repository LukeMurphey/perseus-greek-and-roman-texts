<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
	   <title>Epodon</title>
        <title type="sub">Machine readable text</title>
        <author>Q. Horatius Flaccus (Horace)</author>
        <editor role="editor">Friedrich Vollmer</editor>
        &fund.Mellon;
      </titleStmt>
      &Perseus.publish;
      <sourceDesc>
        <biblStruct>
          <monogr>
            <author>Q. Horatius Flaccus (Horace)</author>
            <title>Q. Horati Flacci Carmina</title>
            <editor role="editor">Friedrich Vollmer</editor>
            <imprint>
              <pubPlace>Lipsiae</pubPlace>
              <publisher>in aedibvs B.G. Tevbneri</publisher>
              <date>1912</date>
            </imprint>
          </monogr>
        </biblStruct>
        <p>Posted by Konrad Schroder on the Latin Library</p></sourceDesc>
    </fileDesc>

    <encodingDesc>
<refsDecl doctype="TEI.2">
<state unit="poem"/>
<state unit="line"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
  </teiHeader>




<text><body>
<div1 type="poem" n="1"><p>



<lb type="displayNum" n="1"/>Ibis Liburnis inter alta navium,
<lb type="displayNum" n="2"/>amice, propugnacula,
<lb type="displayNum" n="3"/>paratus omne Caesaris periculum
<lb type="displayNum" n="4"/>subire, Maecenas, tuo:
<lb type="displayNum" n="5"/>quid nos, quibus te vita sit superstite
<lb type="displayNum" n="6"/>iucunda, si contra, gravis?
<lb type="displayNum" n="7"/>utrumne iussi persequemur otium
<lb type="displayNum" n="8"/>non dulce, ni tecum simul,
<lb type="displayNum" n="9"/>an hunc laborem mente laturi, decet
<lb type="displayNum" n="10"/>qua ferre non mollis viros?
<lb type="displayNum" n="11"/>feremus et te vel per Alpium iuga
<lb type="displayNum" n="12"/>inhospitalem et Caucasum
<lb type="displayNum" n="13"/>vel occidentis usque ad ultimum sinum
<lb type="displayNum" n="14"/>forti sequemur pectore.
<lb type="displayNum" n="15"/>roges, tuom labore quid iuvem meo,
<lb type="displayNum" n="16"/>inbellis ac firmus parum?
<lb type="displayNum" n="17"/>comes minore sum futurus in metu,
<lb type="displayNum" n="18"/>qui maior absentis habet:
<lb type="displayNum" n="19"/>ut adsidens inplumibus pullis avis
<lb type="displayNum" n="20"/>serpentium adlapsus timet
<lb type="displayNum" n="21"/>magis relictis, non, ut adsit, auxili
<lb type="displayNum" n="22"/>latura plus praesentibus.
<lb type="displayNum" n="23"/>libenter hoc et omne militabitur
<lb type="displayNum" n="24"/>bellum in tuae spem gratiae,
<lb type="displayNum" n="25"/>non ut iuvencis inligata pluribus
<lb type="displayNum" n="26"/>aratra nitantur meis
<lb type="displayNum" n="27"/>pecusve Calabris ante Sidus fervidum
<lb type="displayNum" n="28"/>Lucana mutet pascuis
<lb type="displayNum" n="29"/>neque ut superni villa candens Tusculi
<lb type="displayNum" n="30"/>Circaea tangat moenia:
<lb type="displayNum" n="31"/>satis superque me benignitas tua
<lb type="displayNum" n="32"/>ditavit, haud paravero
<lb type="displayNum" n="33"/>quod aut avarus ut Chremes terra premam,
<lb type="displayNum" n="34"/>discinctus aut perdam nepos.





</p></div1>

<div1 type="poem" n="2"><p>



<lb type="displayNum" n="1"/><q>Beatus ille qui procul negotiis,
<lb type="displayNum" n="2"/>ut prisca gens mortalium,
<lb type="displayNum" n="3"/>paterna rura bubus exercet suis
<lb type="displayNum" n="4"/>solutus omni faenore
<lb type="displayNum" n="5"/>neque excitatur classico miles truci
<lb type="displayNum" n="6"/>neque horret iratum mare
<lb type="displayNum" n="7"/>forumque vitat et superba civium
<lb type="displayNum" n="8"/>potentiorum limina.
<lb type="displayNum" n="9"/>ergo aut adulta vitium propagine
<lb type="displayNum" n="10"/>altas maritat populos
<lb type="displayNum" n="11"/>aut in reducta valle mugientium
<lb type="displayNum" n="12"/>prospectat errantis greges
<lb type="displayNum" n="13"/>inutilisque falce ramos amputans
<lb type="displayNum" n="14"/>feliciores inserit
<lb type="displayNum" n="15"/>aut pressa puris mella condit amphoris
<lb type="displayNum" n="16"/>aut tondet infirmas ovis.
<lb type="displayNum" n="17"/>vel cum decorum mitibus pomis caput
<lb type="displayNum" n="18"/>Autumnus agris extulit,
<lb type="displayNum" n="19"/>ut gaudet insitiva decerpens pira
<lb type="displayNum" n="20"/>certantem et uvam purpurae,
<lb type="displayNum" n="21"/>qua muneretur te, Priape, et te, pater
<lb type="displayNum" n="22"/>Silvane, tutor finium.
<lb type="displayNum" n="23"/>libet iacere modo sub antiqua ilice,
<lb type="displayNum" n="24"/>modo in tenaci gramine:
<lb type="displayNum" n="25"/>labuntur altis interim ripis aquae,
<lb type="displayNum" n="26"/>queruntur in Silvis aves
<lb type="displayNum" n="27"/>frondesque lymphis obstrepunt manantibus,
<lb type="displayNum" n="28"/>somnos quod invitet levis.
<lb type="displayNum" n="29"/>at cum tonantis annus hibernus Iovis
<lb type="displayNum" n="30"/>imbris nivisque conparat,
<lb type="displayNum" n="31"/>aut trudit acris hinc et hinc multa cane
<lb type="displayNum" n="32"/>apros in obstantis plagas
<lb type="displayNum" n="33"/>aut amite levi rara tendit retia
<lb type="displayNum" n="34"/>turdis edacibus dolos
<lb type="displayNum" n="35"/>pavidumque leporem et advenam laqueo gruem
<lb type="displayNum" n="36"/>iucunda captat praemia.
<lb type="displayNum" n="37"/>quis non malarum quas amor curas habet
<lb type="displayNum" n="38"/>haec inter obliviscitur?
<lb type="displayNum" n="39"/>quodsi pudica mulier in partem iuvet
<lb type="displayNum" n="40"/>domum atque dulcis liberos,
<lb type="displayNum" n="41"/>Sabina qualis aut perusta Solibus
<lb type="displayNum" n="42"/>pernicis uxor Apuli,
<lb type="displayNum" n="43"/>sacrum vetustis exstruat lignis focum
<lb type="displayNum" n="44"/>lassi Sub adventum viri
<lb type="displayNum" n="45"/>claudensque textis cratibus laetum pecus
<lb type="displayNum" n="46"/>distenta siccet ubera
<lb type="displayNum" n="47"/>et horna dulci vina promens dolio
<lb type="displayNum" n="48"/>dapes inemptas adparet:
<lb type="displayNum" n="49"/>non me Lucrina iuverint conchylia
<lb type="displayNum" n="50"/>magisve rhombus aut scari,
<lb type="displayNum" n="51"/>siquos Eois intonata fluctibus
<lb type="displayNum" n="52"/>hiems ad hoc vertat mare,
<lb type="displayNum" n="53"/>non Afra avis descendat in ventrem meum,
<lb type="displayNum" n="54"/>non attagen Ionicus
<lb type="displayNum" n="55"/>iucundior quam lecta de pinguissimis
<lb type="displayNum" n="56"/>oliva ramis arborum
<lb type="displayNum" n="57"/>aut herba lapathi prata amantis et gravi
<lb type="displayNum" n="58"/>malvae salubres corpori
<lb type="displayNum" n="59"/>vel agna festis caesa Terminalibus
<lb type="displayNum" n="60"/>vel haedus ereptus lupo.
<lb type="displayNum" n="61"/>has inter epulas ut iuvat pastas ovis
<lb type="displayNum" n="62"/>videre properantis domum,
<lb type="displayNum" n="63"/>videre fessos vomerem inversum boves
<lb type="displayNum" n="64"/>collo trahentis languido
<lb type="displayNum" n="65"/>positosque vernas, ditis examen domus,
<lb type="displayNum" n="66"/>circum renidentis Laris.</q>
<lb type="displayNum" n="67"/>haec ubi locutus faenerator Alfius,
<lb type="displayNum" n="68"/>iam iam futurus rusticus,
<lb type="displayNum" n="69"/>omnem redegit idibus pecuniam,
<lb type="displayNum" n="70"/>quaerit kalendis ponere.





</p></div1>

<div1 type="poem" n="3"><p>



<lb type="displayNum" n="1"/>Parentis olim siquis inpia manu
<lb type="displayNum" n="2"/>senile guttur fregerit,
<lb type="displayNum" n="3"/>edit cicutis alium nocentius.
<lb type="displayNum" n="4"/>o dura messorum ilia.
<lb type="displayNum" n="5"/>quid hoc veneni saevit in praecordiis?
<lb type="displayNum" n="6"/>num viperinus his cruor
<lb type="displayNum" n="7"/>incoctus herbis me fefellit? an malas
<lb type="displayNum" n="8"/>Canidia tractavit dapes?
<lb type="displayNum" n="9"/>ut Argonautas praeter omnis candidum
<lb type="displayNum" n="10"/>Medea mirata est ducem,
<lb type="displayNum" n="11"/>ignota tauris inligaturum iuga
<lb type="displayNum" n="12"/>perunxit hoc Iasonem,
<lb type="displayNum" n="13"/>hoc delibutis ulta donis paelicem
<lb type="displayNum" n="14"/>serpente fugit alite.
<lb type="displayNum" n="15"/>nec tantus umquam Siderum insedit vapor
<lb type="displayNum" n="16"/>siticulosae Apuliae
<lb type="displayNum" n="17"/>nec munus umeris efficacis Herculis
<lb type="displayNum" n="18"/>inarsit aestuosius.
<lb type="displayNum" n="19"/>at siquid umquam tale concupiveris,
<lb type="displayNum" n="20"/>iocose Maecenas, precor,
<lb type="displayNum" n="21"/>manum puella savio opponat tuo,
<lb type="displayNum" n="22"/>extrema et in sponda cubet.





</p></div1>

<div1 type="poem" n="4"><p>



<lb type="displayNum" n="1"/>Lupis et agnis quanta Sortito obtigit,
<lb type="displayNum" n="2"/>tecum mihi discordia est,
<lb type="displayNum" n="3"/>Hibericis peruste funibus latus
<lb type="displayNum" n="4"/>et crura dura compede.
<lb type="displayNum" n="5"/>licet superbus ambules pecunia,
<lb type="displayNum" n="6"/>fortuna non mutat genus.
<lb type="displayNum" n="7"/>videsne, sacram metiente te viam
<lb type="displayNum" n="8"/>cum bis trium ulnarum toga,
<lb type="displayNum" n="9"/>ut ora vertat huc et huc euntium
<lb type="displayNum" n="10"/>liberrima indignatio?
<lb type="displayNum" n="11"/><q>sectus flagellis hic triumviralibus
<lb type="displayNum" n="12"/>praeconis ad fastidium
<lb type="displayNum" n="13"/>arat Falerni mille fundi iugera
<lb type="displayNum" n="14"/>et Appiam mannis terit
<lb type="displayNum" n="15"/>sedilibusque magnus in primis eques
<lb type="displayNum" n="16"/>Othone contempto sedet.
<lb type="displayNum" n="17"/>quid attinet tot ora navium gravi
<lb type="displayNum" n="18"/>rostrata duci pondere
<lb type="displayNum" n="19"/>contra latrones atque servilem manum
<lb type="displayNum" n="20"/>hoc, hoc tribuno militum?</q>





</p></div1>

<div1 type="poem" n="5"><p>



<lb type="displayNum" n="1"/><q>At o deorum quidquid in caelo regit
<lb type="displayNum" n="2"/>terras et humanum genus,
<lb type="displayNum" n="3"/>quid iste fert tumultus aut quid omnium
<lb type="displayNum" n="4"/>voltus in unum me truces?
<lb type="displayNum" n="5"/>per liberos te, si vocata partubus
<lb type="displayNum" n="6"/>Lucina veris adfuit,
<lb type="displayNum" n="7"/>per hoc inane purpurae decus precor,
<lb type="displayNum" n="8"/>per inprobaturum haec Iovem,
<lb type="displayNum" n="9"/>quid ut noverca me intueris aut uti
<lb type="displayNum" n="10"/>petita ferro belua?</q>
<lb type="displayNum" n="11"/>ut haec trementi questus ore constitit
<lb type="displayNum" n="12"/>insignibus raptis puer,
<lb type="displayNum" n="13"/>inpube corpus, quale posset inpia
<lb type="displayNum" n="14"/>mollire Thracum pectora:
<lb type="displayNum" n="15"/>Canidia, brevibus illigata viperis
<lb type="displayNum" n="16"/>crinis et incomptum caput,
<lb type="displayNum" n="17"/>iubet sepulcris caprificos erutas,
<lb type="displayNum" n="18"/>iubet cupressos funebris
<lb type="displayNum" n="19"/>et uncta turpis ova ranae Sanguine
<lb type="displayNum" n="20"/>plumamque nocturnae strigis
<lb type="displayNum" n="21"/>herbasque, quas Iolcos atque Hiberia
<lb type="displayNum" n="22"/>mittit venenorum ferax,
<lb type="displayNum" n="23"/>et ossa ab ore rapta ieiunae canis
<lb type="displayNum" n="24"/>flammis aduri Colchicis.
<lb type="displayNum" n="25"/>at expedita Sagana, per totam domum
<lb type="displayNum" n="26"/>spargens Avernalis aquas,
<lb type="displayNum" n="27"/>horret capillis ut marinus asperis
<lb type="displayNum" n="28"/>echinus aut Laurens aper.
<lb type="displayNum" n="29"/>abacta nulla Veia conscientia
<lb type="displayNum" n="30"/>ligonibus duris humum
<lb type="displayNum" n="31"/>exhauriebat, ingemens laboribus,
<lb type="displayNum" n="32"/>quo posset infossus puer
<lb type="displayNum" n="33"/>longo die bis terque mutatae dapis
<lb type="displayNum" n="34"/>inemori spectaculo,
<lb type="displayNum" n="35"/>cum promineret ore, quantum exstant aqua
<lb type="displayNum" n="36"/>suspensa mento corpora;
<lb type="displayNum" n="37"/>exsucta uti medulla et aridum iecur
<lb type="displayNum" n="38"/>amoris esset poculum,
<lb type="displayNum" n="39"/>interminato cum semel fixae cibo
<lb type="displayNum" n="40"/>intabuissent pupulae.
<lb type="displayNum" n="41"/>non defuisse masculae libidinis
<lb type="displayNum" n="42"/>Ariminensem Foliam
<lb type="displayNum" n="43"/>et otiosa credidit Neapolis
<lb type="displayNum" n="44"/>et omne vicinum oppidum,
<lb type="displayNum" n="45"/>quae sidera excantata voce Thessala
<lb type="displayNum" n="46"/>lunamque caelo deripit.
<lb type="displayNum" n="47"/>hic inresectum saeva dente livido
<lb type="displayNum" n="48"/>Canidia rodens pollicem
<lb type="displayNum" n="49"/>quid dixit aut quid tacuit? <q>o rebus meis
<lb type="displayNum" n="50"/>non infideles arbitrae,
<lb type="displayNum" n="51"/>Nox et Diana, quae silentium regis,
<lb type="displayNum" n="52"/>arcana cum fiunt sacra,
<lb type="displayNum" n="53"/>nunc, nunc adeste, nunc in hostilis domos
<lb type="displayNum" n="54"/>iram atque numen vertite.
<lb type="displayNum" n="55"/>formidulosis cum latent silvis ferae
<lb type="displayNum" n="56"/>dulci sopore languidae,
<lb type="displayNum" n="57"/>senem, quod omnes rideant, adulterum
<lb type="displayNum" n="58"/>latrent Suburanae canes
<lb type="displayNum" n="59"/>nardo perunctum, quale non perfectius
<lb type="displayNum" n="60"/>meae laborarint manus.
<lb type="displayNum" n="61"/>quid accidit? cur dira barbarae minus
<lb type="displayNum" n="62"/>venena Medeae valent,
<lb type="displayNum" n="63"/>quibus Superbam fugit ulta paelicem,
<lb type="displayNum" n="64"/>magni Creontis filiam,
<lb type="displayNum" n="65"/>cum palla, tabo munus imbutum, novam
<lb type="displayNum" n="66"/>incendio nuptam abstulit?
<lb type="displayNum" n="67"/>atqui nec herba nec latens in asperis
<lb type="displayNum" n="68"/>radix fefellit me locis.
<lb type="displayNum" n="69"/>indormit unctis omnium cubilibus
<lb type="displayNum" n="70"/>oblivione paelicum?
<lb type="displayNum" n="71"/>a, a, solutus ambulat veneficae
<lb type="displayNum" n="72"/>scientioris carmine.
<lb type="displayNum" n="73"/>non usitatis, Vare, potionibus,
<lb type="displayNum" n="74"/>o multa fleturum caput,
<lb type="displayNum" n="75"/>ad me recurres nec vocata mens tua
<lb type="displayNum" n="76"/>Marsis redibit vocibus.
<lb type="displayNum" n="77"/>maius parabo, maius infundam tibi
<lb type="displayNum" n="78"/>fastidienti poculum
<lb type="displayNum" n="79"/>priusque caelum Sidet inferius mari
<lb type="displayNum" n="80"/>tellure porrecta super
<lb type="displayNum" n="81"/>quam non amore sic meo flagres uti
<lb type="displayNum" n="82"/>bitumen atris ignibus.</q>
<lb type="displayNum" n="83"/>sub haec puer iam non, ut ante, mollibus
<lb type="displayNum" n="84"/>lenire verbis inpias,
<lb type="displayNum" n="85"/>sed dubius unde rumperet silentium,
<lb type="displayNum" n="86"/>misit Thyesteas preces:
<lb type="displayNum" n="87"/><q>venena maga non fas nefasque, non valent
<lb type="displayNum" n="88"/>convertere humanam vicem.
<lb type="displayNum" n="89"/>diris agam vos: dira detestatio
<lb type="displayNum" n="90"/>nulla expiatur victima.
<lb type="displayNum" n="91"/>quin, ubi perire iussus exspiravero,
<lb type="displayNum" n="92"/>nocturnus occurram Furor
<lb type="displayNum" n="93"/>petamque voltus umbra curvis unguibus,
<lb type="displayNum" n="94"/>quae vis deorum est Manium,
<lb type="displayNum" n="95"/>et inquietis adsidens praecordiis
<lb type="displayNum" n="96"/>pavore somnos auferam.
<lb type="displayNum" n="97"/>vos turba vicatim hinc et hinc saxis petens
<lb type="displayNum" n="98"/>contundet obscaenas anus;
<lb type="displayNum" n="99"/>post insepulta membra different lupi
<lb type="displayNum" n="100"/>et Esquilinae alites
<lb type="displayNum" n="101"/>neque hoc parentes, heu mihi superstites,
<lb type="displayNum" n="102"/>effugerit spectaculum.</q>





</p></div1>

<div1 type="poem" n="6"><p>



<lb type="displayNum" n="1"/>Quid inmerentis hospites vexas, canis
<lb type="displayNum" n="2"/>ignavos adversum lupos?
<lb type="displayNum" n="3"/>quin huc inanis, si potes, vertis minas
<lb type="displayNum" n="4"/>et me remorsurum petis?
<lb type="displayNum" n="5"/>nam qualis aut Molossus aut fulvos Lacon,
<lb type="displayNum" n="6"/>amica vis pastoribus,
<lb type="displayNum" n="7"/>agam per altas aure sublata nivis
<lb type="displayNum" n="8"/>quaecumque praecedet fera;
<lb type="displayNum" n="9"/>tu, cum timenda voce complesti nemus,
<lb type="displayNum" n="10"/>proiectum odoraris cibum.
<lb type="displayNum" n="11"/>cave, cave, namque in malos asperrimus
<lb type="displayNum" n="12"/>parata tollo cornua,
<lb type="displayNum" n="13"/>qualis Lycambae spretus infido gener
<lb type="displayNum" n="14"/>aut acer hostis Bupalo.
<lb type="displayNum" n="15"/>an si quis atro dente me petiverit,
<lb type="displayNum" n="16"/>inultus ut flebo puer?





</p></div1>

<div1 type="poem" n="7"><p>



<lb type="displayNum" n="1"/>Quo, quo scelesti ruitis? aut cur dexteris
<lb type="displayNum" n="2"/>aptantur enses conditi?
<lb type="displayNum" n="3"/>parumne campis atque Neptuno super
<lb type="displayNum" n="4"/>fusum est Latini sanguinis,
<lb type="displayNum" n="5"/>non ut superbas invidae Karthaginis
<lb type="displayNum" n="6"/>Romanus arces ureret,
<lb type="displayNum" n="7"/>intactus aut Britannus ut descenderet
<lb type="displayNum" n="8"/>sacra catenatus via,
<lb type="displayNum" n="9"/>sed ut Secundum vota Parthorum sua
<lb type="displayNum" n="10"/>Vrbs haec periret dextera?
<lb type="displayNum" n="11"/>neque hic lupis mos nec fuit leonibus
<lb type="displayNum" n="12"/>umquam nisi in dispar feris.
<lb type="displayNum" n="13"/>furorne caecos an rapit vis acrior
<lb type="displayNum" n="14"/>an culpa? responsum date.
<lb type="displayNum" n="15"/>tacent et albus ora pallor inficit
<lb type="displayNum" n="16"/>mentesque perculsae Stupent.
<lb type="displayNum" n="17"/>sic est: acerba fata Romanos agunt
<lb type="displayNum" n="18"/>scelusque fraternae necis,
<lb type="displayNum" n="19"/>ut inmerentis fluxit in terram Remi
<lb type="displayNum" n="20"/>sacer nepotibus cruor.





</p></div1>

<div1 type="poem" n="8"><p>



<lb type="displayNum" n="1"/>Rogare longo putidam te saeculo,
<lb type="displayNum" n="2"/>viris quid enervet meas,
<lb type="displayNum" n="3"/>cum sit tibi dens ater et rugis vetus
<lb type="displayNum" n="4"/>frontem senectus exaret
<lb type="displayNum" n="5"/>hietque turpis inter aridas natis
<lb type="displayNum" n="6"/>podex velut crudae bovis.
<lb type="displayNum" n="7"/>sed incitat me pectus et mammae putres
<lb type="displayNum" n="8"/>equina quales ubera
<lb type="displayNum" n="9"/>venterque mollis et femur tumentibus
<lb type="displayNum" n="10"/>exile suris additum.
<lb type="displayNum" n="11"/>esto beata, funus atque imagines
<lb type="displayNum" n="12"/>ducant triumphales tuom
<lb type="displayNum" n="13"/>nec sit marita, quae rotundioribus
<lb type="displayNum" n="14"/>onusta bacis ambulet.
<lb type="displayNum" n="15"/>quid? quod libelli Stoici inter Sericos
<lb type="displayNum" n="16"/>iacere pulvillos amant,
<lb type="displayNum" n="17"/>inlitterati num minus nervi rigent
<lb type="displayNum" n="18"/>minusve languet fascinum?
<lb type="displayNum" n="19"/>quod ut superbo povoces ab inguine,
<lb type="displayNum" n="20"/>ore adlaborandum est tibi.





</p></div1>

<div1 type="poem" n="9"><p>



<lb type="displayNum" n="1"/>Quando repositum Caecubum ad festas dapes
<lb type="displayNum" n="2"/>victore laetus Caesare
<lb type="displayNum" n="3"/>tecum sub alta---sic Iovi gratum---domo,
<lb type="displayNum" n="4"/>beate Maecenas, bibam
<lb type="displayNum" n="5"/>sonante mixtum tibiis carmen lyra,
<lb type="displayNum" n="6"/>hac Dorium, illis barbarum?
<lb type="displayNum" n="7"/>ut nuper, actus cum freto Neptunius
<lb type="displayNum" n="8"/>dux fugit ustis navibus
<lb type="displayNum" n="9"/>minatus Vrbi vincla, quae detraxerat
<lb type="displayNum" n="10"/>servis amicus perfidis.
<lb type="displayNum" n="11"/>Romanus eheu---posteri negabitis---
<lb type="displayNum" n="12"/>emancipatus feminae
<lb type="displayNum" n="13"/>fert vallum et arma miles et spadonibus
<lb type="displayNum" n="14"/>servire rugosis potest
<lb type="displayNum" n="15"/>interque signa turpe militaria
<lb type="displayNum" n="16"/>sol adspicit conopium.
<lb type="displayNum" n="17"/>ad hunc frementis verterunt bis mille equos
<lb type="displayNum" n="18"/>Galli canentes Caesarem
<lb type="displayNum" n="19"/>hostiliumque navium portu latent
<lb type="displayNum" n="20"/>puppes sinistrorsum citae.
<lb type="displayNum" n="21"/>io Triumphe, tu moraris aureos
<lb type="displayNum" n="22"/>currus et intactas boves?
<lb type="displayNum" n="23"/>io Triumphe, nec Iugurthino parem
<lb type="displayNum" n="24"/>bello reportasti ducem
<lb type="displayNum" n="25"/>neque Africanum, cui super Karthaginem
<lb type="displayNum" n="26"/>virtus Sepulcrum condidit.
<lb type="displayNum" n="27"/>terra marique victus hostis Punico
<lb type="displayNum" n="28"/>lugubre mutavit sagum.
<lb type="displayNum" n="29"/>aut ille centum nobilem Cretam urbibus
<lb type="displayNum" n="30"/>ventis iturus non suis
<lb type="displayNum" n="31"/>exercitatas aut petit Syrtis noto
<lb type="displayNum" n="32"/>aut fertur incerto mari.
<lb type="displayNum" n="33"/>capaciores adfer huc, puer, Scyphos
<lb type="displayNum" n="34"/>et Chia vina aut Lesbia
<lb type="displayNum" n="35"/>vel quod fluentem nauseam coerceat
<lb type="displayNum" n="36"/>metire nobis Caecubum.
<lb type="displayNum" n="37"/>curam metumque Caesaris rerum iuvat
<lb type="displayNum" n="38"/>dulci Lyaeo solvere.





</p></div1>

<div1 type="poem" n="10"><p>



<lb type="displayNum" n="1"/>Mala soluta navis exit alite
<lb type="displayNum" n="2"/>ferens olentem Mevium.
<lb type="displayNum" n="3"/>ut horridis utrumque verberes latus,
<lb type="displayNum" n="4"/>Auster, memento fluctibus;
<lb type="displayNum" n="5"/>niger rudentis Eurus inverso mari
<lb type="displayNum" n="6"/>fractosque remos differat;
<lb type="displayNum" n="7"/>insurgat Aquilo, quantus altis montibus
<lb type="displayNum" n="8"/>frangit trementis ilics;
<lb type="displayNum" n="9"/>nec sidus atra nocte amicum adpareat,
<lb type="displayNum" n="10"/>qua tristis Orion cadit;
<lb type="displayNum" n="11"/>quietiore nec feratur aequore
<lb type="displayNum" n="12"/>quam Graia victorum manus,
<lb type="displayNum" n="13"/>cum Pallas usto vertit iram ab Ilio
<lb type="displayNum" n="14"/>in inpiam Aiacis ratem.
<lb type="displayNum" n="15"/>o quantus instat navitis sudor tuis
<lb type="displayNum" n="16"/>tibique pallor luteus
<lb type="displayNum" n="17"/>et illa non virilis heiulatio
<lb type="displayNum" n="18"/>preces et aversum ad Iovem,
<lb type="displayNum" n="19"/>Ionius udo cum remugiens sinus
<lb type="displayNum" n="20"/>Noto carinam ruperit
<lb type="displayNum" n="21"/>opima quodsi praeda curvo litore
<lb type="displayNum" n="22"/>porrecta mergos iuverit,
<lb type="displayNum" n="23"/>libidinosus immolabitur caper
<lb type="displayNum" n="24"/>et agna Tempestatibus.





</p></div1>

<div1 type="poem" n="11"><p>



<lb type="displayNum" n="1"/>Petti, nihil me sicut antea iuvat
<lb type="displayNum" n="2"/>scribere versiculos amore percussum gravi,
<lb type="displayNum" n="3"/>amore, qui me praeter omnis expetit
<lb type="displayNum" n="4"/>mollibus in pueris aut in puellis urere.
<lb type="displayNum" n="5"/>hic tertius December, ex quo destiti
<lb type="displayNum" n="6"/>Inachia furere, silvis honorem decutit.
<lb type="displayNum" n="7"/>heu me, per Vrbem (nam pudet tanti mali)
<lb type="displayNum" n="8"/>fabula quanta fui, conviviorum et paenitet,
<lb type="displayNum" n="9"/>in quis amantem languor et silentium
<lb type="displayNum" n="10"/>arguit et latere petitus imo spiritus.
<lb type="displayNum" n="11"/><q>contrane lucrum nil valere candidum
<lb type="displayNum" n="12"/>pauperis ingenium</q> querebar adplorans tibi,
<lb type="displayNum" n="13"/>simul calentis inverecundus deus
<lb type="displayNum" n="14"/>fervidiore mero arcana promorat loco.
<lb type="displayNum" n="15"/><q>quodsi meis inaestuet praecordiis
<lb type="displayNum" n="16"/>libera bilis, ut haec ingrata ventis dividat
<lb type="displayNum" n="17"/>fomenta volnus nil malum levantia,
<lb type="displayNum" n="18"/>desinet inparibus certare submotus pudor.</q>
<lb type="displayNum" n="19"/>ubi haec severus te palam laudaveram,
<lb type="displayNum" n="20"/>iussus abire domum ferebar incerto pede
<lb type="displayNum" n="21"/>ad non amicos heu mihi postis et heu
<lb type="displayNum" n="22"/>limina dura, quibus lumbos et infregi latus.
<lb type="displayNum" n="23"/>nunc gloriantis quamlibet mulierculam
<lb type="displayNum" n="24"/>vincere mollitia amor Lycisci me tenet;
<lb type="displayNum" n="25"/>unde expedire non amicorum queant
<lb type="displayNum" n="26"/>libera consilia nec contumeliae graves,
<lb type="displayNum" n="27"/>sed alius ardor aut puellae candidae
<lb type="displayNum" n="28"/>aut teretis pueri longam renodantis comam.





</p></div1>

<div1 type="poem" n="12"><p>



<lb type="displayNum" n="1"/>Quid tibi vis, mulier nigris dignissima barris?
<lb type="displayNum" n="2"/>munera quid mihi quidve tabellas
<lb type="displayNum" n="3"/>mittis nec firmo iuveni neque naris obesae?
<lb type="displayNum" n="4"/>namque sagacius unus odoror,
<lb type="displayNum" n="5"/>polypus an gravis hirsutis cubet hircus in alis
<lb type="displayNum" n="6"/>quam canis acer ubi lateat sus.
<lb type="displayNum" n="7"/>qui sudor vietis et quam malus undique membris
<lb type="displayNum" n="8"/>crescit odor, cum pene Soluto
<lb type="displayNum" n="9"/>indomitam properat rabiem sedare, neque illi
<lb type="displayNum" n="10"/>iam manet umida creta colorque
<lb type="displayNum" n="11"/>stercore fucatus crocodili iamque Subando
<lb type="displayNum" n="12"/>tenta cubilia tectaque rumpit.
<lb type="displayNum" n="13"/>vel mea cum saevis agitat fastidia verbis:
<lb type="displayNum" n="14"/><q>Inachia langues minus ac me;
<lb type="displayNum" n="15"/>Inachiam ter nocte potes, mihi Semper ad unum
<lb type="displayNum" n="16"/>mollis opus. pereat male quae te
<lb type="displayNum" n="17"/>Lesbia quaerenti taurum monstravit inertem.
<lb type="displayNum" n="18"/>cum mihi Cous adesset Amyntas,
<lb type="displayNum" n="19"/>cuius in indomito constantior inguine nervos
<lb type="displayNum" n="20"/>quam nova collibus arbor inhaeret.
<lb type="displayNum" n="21"/>muricibus Tyriis iteratae vellera lanae
<lb type="displayNum" n="22"/>cui properabantur? tibi nempe,
<lb type="displayNum" n="23"/>ne foret aequalis inter conviva, magis quem
<lb type="displayNum" n="24"/>diligeret mulier sua quam te.
<lb type="displayNum" n="25"/>o ego non felix, quam tu fugis, ut pavet acris
<lb type="displayNum" n="26"/>agna lupos capreaeque leones!</q>





</p></div1>

<div1 type="poem" n="13"><p>



<lb type="displayNum" n="1"/>Horrida tempestas caelum contraxit et imbres
<lb type="displayNum" n="2"/>nivesque deducunt Iovem; nunc mare, nunc siluae
<lb type="displayNum" n="3"/>Threicio Aquilone sonant. rapiamus, amici,
<lb type="displayNum" n="4"/>Occasionem de die dumque virent genua
<lb type="displayNum" n="5"/>et decet, obducta solvatur fronte senectus.
<lb type="displayNum" n="6"/>tu vina Torquato move consule pressa meo.
<lb type="displayNum" n="7"/>cetera mitte loqui: deus haec fortasse benigna
<lb type="displayNum" n="8"/>reducet in sedem vice. nunc et Achaemenio
<lb type="displayNum" n="9"/>perfundi nardo iuvat et fide Cyllenea
<lb type="displayNum" n="10"/>levare diris pectora Sollicitudinibus,
<lb type="displayNum" n="11"/>nobilis ut grandi cecinit Centaurus alumno:
<lb type="displayNum" n="12"/><q>invicte, mortalis dea nate puer Thetide,
<lb type="displayNum" n="13"/>te manet Assaraci tellus, quam frigida parvi
<lb type="displayNum" n="14"/>findunt Scamandri flumina lubricus et Simois,
<lb type="displayNum" n="15"/>unde tibi reditum certo Subtemine Parcae
<lb type="displayNum" n="16"/>rupere, nec mater domum caerula te revehet.
<lb type="displayNum" n="17"/>illic omne malum vino cantuque levato,
<lb type="displayNum" n="18"/>deformis aegrimoniae dulcibus adloquiis.</q>





</p></div1>

<div1 type="poem" n="14"><p>



<lb type="displayNum" n="1"/>Mollis inertia cur tantam diffuderit imis
<lb type="displayNum" n="2"/>oblivionem sensibus,
<lb type="displayNum" n="3"/>pocula Lethaeos ut si ducentia somnos
<lb type="displayNum" n="4"/>arente fauce traxerim,
<lb type="displayNum" n="5"/>candide Maecenas, occidis Saepe rogando:
<lb type="displayNum" n="6"/>deus, deus nam me vetat
<lb type="displayNum" n="7"/>inceptos, olim promissum carmen, iambos
<lb type="displayNum" n="8"/>ad umbilicum adducere.
<lb type="displayNum" n="9"/>non aliter Samio dicunt arsisse Bathyllo
<lb type="displayNum" n="10"/>Anacreonta Teium,
<lb type="displayNum" n="11"/>qui persaepe cava testudine flevit amorem
<lb type="displayNum" n="12"/>non elaboratum ad pedem.
<lb type="displayNum" n="13"/>ureris ipse miser: quodsi non pulcrior ignis
<lb type="displayNum" n="14"/>accendit obsessam Ilion,
<lb type="displayNum" n="15"/>gaude sorte tua; me libertina, nec uno
<lb type="displayNum" n="16"/>contenta, Phryne macerat.





</p></div1>

<div1 type="poem" n="15"><p>



<lb type="displayNum" n="1"/>Nox erat et caelo fulgebat Luna sereno
<lb type="displayNum" n="2"/>inter minora sidera,
<lb type="displayNum" n="3"/>cum tu, magnorum numen laesura deorum,
<lb type="displayNum" n="4"/>in verba iurabas mea,
<lb type="displayNum" n="5"/>artius atque hedera procera adstringitur ilex
<lb type="displayNum" n="6"/>lentis adhaerens bracchiis;
<lb type="displayNum" n="7"/>dum pecori lupus et nautis infestus Orion
<lb type="displayNum" n="8"/>turbaret hibernum mare
<lb type="displayNum" n="9"/>intonsosque agitaret Apollinis aura capillos,
<lb type="displayNum" n="10"/>fore hunc amorem mutuom,
<lb type="displayNum" n="11"/>o dolitura mea multum virtute Neaera:
<lb type="displayNum" n="12"/>nam siquid in Flacco viri est,
<lb type="displayNum" n="13"/>non feret adsiduas potiori te dare noctes
<lb type="displayNum" n="14"/>et quaeret iratus parem
<lb type="displayNum" n="15"/>nec semel offensi cedet constantia formae,
<lb type="displayNum" n="16"/>si certus intrarit dolor.
<lb type="displayNum" n="17"/>et tu, quicumque es felicior atque meo nunc
<lb type="displayNum" n="18"/>superbus incedis malo,
<lb type="displayNum" n="19"/>sis pecore et multa dives tellure licebit
<lb type="displayNum" n="20"/>tibique Pactolus fluat
<lb type="displayNum" n="21"/>nec te Pythagorae fallant arcana renati
<lb type="displayNum" n="22"/>formaque vincas Nirea,
<lb type="displayNum" n="23"/>heu heu, translatos alio maerebis amores,
<lb type="displayNum" n="24"/>ast ego vicissim risero.





</p></div1>

<div1 type="poem" n="16"><p>



<lb type="displayNum" n="1"/>Altera iam teritur bellis civilibus aetas,
<lb type="displayNum" n="2"/>suis et ipsa Roma viribus ruit.
<lb type="displayNum" n="3"/>quam neque finitimi valuerunt perdere Marsi
<lb type="displayNum" n="4"/>minacis aut Etrusca Porsenae manus,
<lb type="displayNum" n="5"/>aemula nec virtus Capuae nec Spartacus acer
<lb type="displayNum" n="6"/>novisque rebus infidelis Allobrox
<lb type="displayNum" n="7"/>nec fera caerulea domuit Germania pube
<lb type="displayNum" n="8"/>parentibusque abominatus Hannibal:
<lb type="displayNum" n="9"/>inpia perdemus devoti sanguinis aetas
<lb type="displayNum" n="10"/>ferisque rursus occupabitur solum:
<lb type="displayNum" n="11"/>barbarus heu cineres insistet victor et Vrbem
<lb type="displayNum" n="12"/>eques sonante verberabit ungula,
<lb type="displayNum" n="13"/>quaeque carent ventis et solibus ossa Quirini,
<lb type="displayNum" n="14"/>(nefas videre) dissipabit insolens.
<lb type="displayNum" n="15"/>forte quid expediat communiter aut melior pars,
<lb type="displayNum" n="16"/>malis carere quaeritis laboribus;
<lb type="displayNum" n="17"/>nulla sit hac potior sententia: Phocaeorum
<lb type="displayNum" n="18"/>velut profugit exsecrata civitas
<lb type="displayNum" n="19"/>agros atque lares patrios habitandaque fana
<lb type="displayNum" n="20"/>apris reliquit et rapacibus lupis,
<lb type="displayNum" n="21"/>ire, pedes quocumque ferent, quocumque per undas
<lb type="displayNum" n="22"/>Notus vocabit aut protervos Africus.
<lb type="displayNum" n="23"/>sic placet? an melius quis habet suadere? Secunda
<lb type="displayNum" n="24"/>ratem occupare quid moramur alite?
<lb type="displayNum" n="25"/>sed iuremus in haec: <q>simul imis saxa renarint
<lb type="displayNum" n="26"/>vadis levata, ne redire sit nefas;
<lb type="displayNum" n="27"/>neu conversa domum pigeat dare lintea, quando
<lb type="displayNum" n="28"/>Padus Matina laverit cacumina,
<lb type="displayNum" n="29"/>in mare seu celsus procurrerit Appenninus
<lb type="displayNum" n="30"/>novaque monstra iunxerit libidine
<lb type="displayNum" n="31"/>mirus amor, iuvet ut tigris subsidere cervis,
<lb type="displayNum" n="32"/>adulteretur et columba miluo,
<lb type="displayNum" n="33"/>credula nec ravos timeant armenta leones
<lb type="displayNum" n="34"/>ametque salsa levis hircus aequora.</q>
<lb type="displayNum" n="35"/>haec et quae poterunt reditus abscindere dulcis
<lb type="displayNum" n="36"/>eamus omnis exsecrata civitas
<lb type="displayNum" n="37"/>aut pars indocili melior grege; mollis et exspes
<lb type="displayNum" n="38"/>inominata perpremat cubilia.
<lb type="displayNum" n="39"/>vos, quibus est virtus, muliebrem tollite luctum,
<lb type="displayNum" n="40"/>Etrusca praeter et volate litora.
<lb type="displayNum" n="41"/>nos manet Oceanus circum vagus: arva beata
<lb type="displayNum" n="42"/>petamus, arva divites et insulas,
<lb type="displayNum" n="43"/>reddit ubi cererem tellus inarata quotannis
<lb type="displayNum" n="44"/>et inputata floret usque vinea,
<lb type="displayNum" n="45"/>germinat et numquam fallentis termes olivae
<lb type="displayNum" n="46"/>suamque pulla ficus ornat arborem,
<lb type="displayNum" n="47"/>mella cava manant ex ilice, montibus altis
<lb type="displayNum" n="48"/>levis crepante lympha desilit pede.
<lb type="displayNum" n="49"/>illic iniussae veniunt ad mulctra capellae
<lb type="displayNum" n="50"/>refertque tenta grex amicus ubera
<lb type="displayNum" n="51"/>nec vespertinus circumgemit ursus ovile
<lb type="displayNum" n="52"/>nec intumescit alta viperis humus;
<lb type="displayNum" n="53"/>pluraque felices mirabimur, ut neque largis
<lb type="displayNum" n="54"/>aquosus Eurus arva radat imbribus,
<lb type="displayNum" n="55"/>pinguia nec siccis urantur semina glaebis,
<lb type="displayNum" n="56"/>utrumque rege temperante caelitum.
<lb type="displayNum" n="57"/>non huc Argoo contendit remige pinus
<lb type="displayNum" n="58"/>neque inpudica Colchis intulit pedem,
<lb type="displayNum" n="59"/>non huc Sidonii torserunt cornua nautae,
<lb type="displayNum" n="60"/>laboriosa nec cohors Vlixei.
<lb type="displayNum" n="61"/>nulla nocent pecori contagia, nullius astri
<lb type="displayNum" n="62"/>gregem aestuosa torret impotentia.
<lb type="displayNum" n="63"/>Iuppiter illa piae secrevit litora genti,
<lb type="displayNum" n="64"/>ut inquinavit aere tempus aureum,
<lb type="displayNum" n="65"/>aere, dehinc ferro duravit saecula, quorum
<lb type="displayNum" n="66"/>piis secunda vate me datur fuga.





</p></div1>

<div1 type="poem" n="17"><p>



<lb type="displayNum" n="1"/><q>Iam iam efficaci do manus scientiae,
<lb type="displayNum" n="2"/>supplex et oro regna per Proserpinae,
<lb type="displayNum" n="3"/>per et Dianae non movenda numina,
<lb type="displayNum" n="4"/>per atque libros carminum valentium
<lb type="displayNum" n="5"/>refixa caelo devocare sidera,
<lb type="displayNum" n="6"/>Canidia: parce vocibus tandem sacris
<lb type="displayNum" n="7"/>citumque retro solve, solve turbinem.
<lb type="displayNum" n="8"/>movit nepotem Telephus Nereium,
<lb type="displayNum" n="9"/>in quem superbus ordinarat agmina
<lb type="displayNum" n="10"/>Mysorum et in quem tela acuta torserat.
<lb type="displayNum" n="11"/>unxere matres Iliae additum feris
<lb type="displayNum" n="12"/>alitibus atque canibus homicidam Hectorem,
<lb type="displayNum" n="13"/>postquam relictis moenibus rex procidit
<lb type="displayNum" n="14"/>heu pervicacis ad pedes Achillei.
<lb type="displayNum" n="15"/>saetosa duris exuere pellibus
<lb type="displayNum" n="16"/>laboriosi remiges Vlixei
<lb type="displayNum" n="17"/>volente Circa membra; tunc mens et sonus
<lb type="displayNum" n="18"/>relapsus atque notus in voltus honor.
<lb type="displayNum" n="19"/>dedi satis superque poenarum tibi,
<lb type="displayNum" n="20"/>amata nautis multum et institoribus.
<lb type="displayNum" n="21"/>fugit iuventas et verecundus color
<lb type="displayNum" n="22"/>reliquit ossa pelle amicta lurida,
<lb type="displayNum" n="23"/>tuis capillus albus est odoribus,
<lb type="displayNum" n="24"/>nullum a labore me reclinat otium;
<lb type="displayNum" n="25"/>urget diem nox et dies noctem neque est
<lb type="displayNum" n="26"/>levare tenta spiritu praecordia.
<lb type="displayNum" n="27"/>ergo negatum vincor ut credam miser,
<lb type="displayNum" n="28"/>Sabella pectus increpare carmina
<lb type="displayNum" n="29"/>caputque Marsa dissilire nenia.
<lb type="displayNum" n="30"/>quid amplius vis? o mare et terra, ardeo,
<lb type="displayNum" n="31"/>quantum neque atro delibutus Hercules
<lb type="displayNum" n="32"/>Nessi cruore nec Sicana fervida
<lb type="displayNum" n="33"/>virens in Aetna flamma; tu, donec cinis
<lb type="displayNum" n="34"/>iniuriosis aridus ventis ferar,
<lb type="displayNum" n="35"/>cales venenis officina Colchicis.
<lb type="displayNum" n="36"/>quae finis aut quod me manet stipendium?
<lb type="displayNum" n="37"/>effare; iussas cum fide poenas luam,
<lb type="displayNum" n="38"/>paratus expiare, seu poposceris
<lb type="displayNum" n="39"/>centum iuvencos sive mendaci lyra
<lb type="displayNum" n="40"/>voles sonare: <q>tu pudica, tu proba
<lb type="displayNum" n="41"/>perambulabis astra sidus aureum.</q>
<lb type="displayNum" n="42"/>infamis Helenae Castor offensus vice
<lb type="displayNum" n="43"/>fraterque magni Castoris, victi prece,
<lb type="displayNum" n="44"/>adempta vati reddidere lumina:
<lb type="displayNum" n="45"/>et tu, potes nam, solve me dementia,
<lb type="displayNum" n="46"/>o nec paternis obsoleta sordibus
<lb type="displayNum" n="47"/>neque in sepulcris pauperum prudens anus
<lb type="displayNum" n="48"/>novendialis dissipare pulveres.
<lb type="displayNum" n="49"/>tibi hospitale pectus et purae manus
<lb type="displayNum" n="50"/>tuosque venter Pactumeius et tuo
<lb type="displayNum" n="51"/>cruore rubros obstetrix pannos lavit,
<lb type="displayNum" n="52"/>utcumque fortis exsilis puerpera.</q>
<lb type="displayNum" n="53"/><q>quid obseratis auribus fundis preces?
<lb type="displayNum" n="54"/>non saxa nudis surdiora navitis
<lb type="displayNum" n="55"/>Neptunus alto tundit hibernus salo.
<lb type="displayNum" n="56"/>inultus ut tu riseris Cotytia
<lb type="displayNum" n="57"/>volgata, sacrum liberi Cupidinis,
<lb type="displayNum" n="58"/>et Esquilini pontifex venefici
<lb type="displayNum" n="59"/>inpune ut Vrbem nomine inpleris meo?
<lb type="displayNum" n="60"/>quid proderat ditasse Paelignas anus
<lb type="displayNum" n="61"/>velociusve miscuisse toxicum?
<lb type="displayNum" n="62"/>sed tardiora fata te votis manent:
<lb type="displayNum" n="63"/>ingrata misero vita ducenda est in hoc,
<lb type="displayNum" n="64"/>novis ut usque suppetas laboribus.
<lb type="displayNum" n="65"/>optat quietem Pelopis infidi pater,
<lb type="displayNum" n="66"/>egens benignae Tantalus semper dapis,
<lb type="displayNum" n="67"/>optat Prometheus obligatus aliti,
<lb type="displayNum" n="68"/>optat supremo collocare Sisyphus
<lb type="displayNum" n="69"/>in monte saxum; sed vetant leges Iovis.
<lb type="displayNum" n="70"/>voles modo altis desilire turribus,
<lb type="displayNum" n="71"/>frustraque vincla gutturi innectes tuo
<lb type="displayNum" n="72"/>modo ense pectus Norico recludere
<lb type="displayNum" n="73"/>fastidiosa tristis aegrimonia.
<lb type="displayNum" n="74"/>vectabor umeris tunc ego inimicis eques
<lb type="displayNum" n="75"/>meaeque terra cedet insolentiae.
<lb type="displayNum" n="76"/>an quae movere cereas imagines,
<lb type="displayNum" n="77"/>ut ipse nosti curiosus, et polo
<lb type="displayNum" n="78"/>deripere lunam vocibus possim meis,
<lb type="displayNum" n="79"/>possim crematos excitare mortuos
<lb type="displayNum" n="80"/>desiderique temperare pocula,
<lb type="displayNum" n="81"/>plorem artis in te nil agentis exitus?</q>
</p></div1></body></text></TEI.2>
