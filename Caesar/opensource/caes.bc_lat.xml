<?xml version="1.0"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
<teiHeader type="text" status="new">
<fileDesc>
<titleStmt>
<title>De Bello Civili</title>
<author n="Caes.">C. Julius Caesar</author>
&responsibility;
</titleStmt>
&Perseus.publish;
<sourceDesc>
<biblStruct>
<monogr>
<author>C. Julius Caesar</author>
<title>C. Iuli Caesaris Commentariorum, pars posterior</title>
<editor role="editor">Renatus du Pontet</editor>
<imprint>
<pubPlace>Oxonii</pubPlace>
<publisher>e Typographeo Clarendoniano</publisher>
<date>1901</date>
</imprint>
</monogr>
<series>
<title>Scriptorum Classicorum Bibliotheca Oxoniensis</title>
</series>
<idno type="isbn">0198146035</idno>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<state delim="." unit="book"/>
<state n="chunk" unit="chapter"/>
<state unit="section"/>
</refsDecl>
</encodingDesc>

<profileDesc>
<langUsage>
<language id="la">Latin</language>
</langUsage>
</profileDesc>

<revisionDesc>
<change><date>22-Nov-00</date><respStmt><name>AEM</name><resp>markup</resp></respStmt>
<item>
$Log: caes.bc_lat.xml,v $
Revision 1.1  2009-10-09 19:49:16  rsingh04
more reorganizing of texts module by collection

Revision 1.2  2005/08/01 15:54:42  packel
removed stray item tags

Revision 1.1  2005/07/25 14:30:28  packel
Converted to XML

Revision 1.7  2003/07/01 22:14:48  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.6  2000/11/30 16:51:05  amahoney
correct the ISBN

Revision 1.5  2000/11/30 16:46:41  amahoney
add the ISBN

Revision 1.4  2000/11/30 16:08:56  amahoney
finished proofreading and tidying up

Revision 1.3  2000/11/28 22:18:41  amahoney
English is basically done;  more proofing on Latin

Revision 1.2  2000/11/27 22:37:36  amahoney
get the English version going;  more proofreading on the Latin

Revision 1.1  2000/11/22 19:48:45  amahoney
rough text;  needs to be collated against Du Pontet's edition, which is
out of copyright

</item>
</change>
</revisionDesc>

</teiHeader>

<text>
<body>
<div1 type="book" n="1">
<head>C. Iuli Caesaris Commentariorum De Bello Civili, Liber Primus</head>
<div2 type="chapter" n="1">
<milestone n="1" unit="section"/>
<p><gap/> Litteris &lsqb;a Fabio&rsqb; C. Caesaris consulibus redditis 
aegre ab his impetratum est summa tribunorum plebis contentione ut in senatu recitarentur;  ut vero ex litteris ad senatum referretur, impetrari non potuit. 
<milestone n="2" unit="section"/>
referunt consules de re publica infinite. L. Lentulus consul senatu rei publicae se non defuturum pollicetur, si audacter ac fortiter sententias dicere velint; 
<milestone n="3" unit="section"/>
sin Caesarem respiciant atque eius gratiam sequantur, ut superioribus fecerint temporibus, se sibi consilium capturum neque senatus auctoritati obtemperaturum; habere se quoque ad Caesaris gratiam atque amicitiam receptum. 
<milestone n="4" unit="section"/>
in eandem sententiam loquitur Scipio: Pompeio esse in animo rei publicae non deesse, si senatus sequatur; si cunctetur atque agat lenius, nequiquam eius auxilium, si postea velit, senatum imploraturum.  </p></div2>
<div2 type="chapter" n="2">
<milestone n="1" unit="section"/>
<p>Haec Scipionis oratio, quod senatus in urbe habebatur Pompeiusque aberat, ex ipsius ore Pompei mitti 
videbatur. 
<milestone n="2" unit="section"/>
dixerat aliquis leniorem sententiam, ut primo M. Marcellus, ingressus in eam orationem, non oportere ante de ea re ad senatum referri, quam dilectus tota Italia habiti et exercitus conscripti essent, quo praesidio tuto et libere senatus quae vellet decernere auderet; 
<milestone n="3" unit="section"/>
ut M. Calidius, qui censebat, ut Pompeius in suas provincias proficisceretur, ne qua esset armorum causa; timere Caesarem ereptis ab eo duabus legionibus, ne ad eius periculum reservare et retinere eas ad urbem Pompeius videretur; ut M. Rufus, qui sententiam Calidi paucis fere mutatis verbis sequebatur. 
<milestone n="4" unit="section"/>
hi omnes convicio L. Lentuli consulis correpti exagitabantur. 
<milestone n="5" unit="section"/>
Lentulus sententiam Calidi pronuntiaturum se omnino negavit, Marcellus perterritus conviciis a sua sententia discessit. 
<milestone n="6" unit="section"/>
sic vocibus consulis, terrore praesentis exercitus, minis amicorum Pompei plerique compulsi inviti et coacti Scipionis sententiam sequuntur: uti ante certam diem Caesar exercitum dimittat; si non faciat, eum adversus rem publicam facturum videri. 
<milestone n="7" unit="section"/>
intercedit M. Antonius Q. Cassius tribuni plebis. refertur confestim de intercessione tribunorum. 
<milestone n="8" unit="section"/>
dicuntur sententiae graves; ut quisque acerbissime crudelissimeque dixit, ita quam maxime ab inimicis Caesaris collaudatur. </p></div2>
<div2 type="chapter" n="3">
<milestone n="1" unit="section"/>
<p>Misso ad vesperum senatu omnes, qui sunt eius 
ordinis, a Pompeio evocantur. laudat promptos atque in posterum confirmat, segniores castigat atque incitat. 
<milestone n="2" unit="section"/>
multi undique ex veteribus Pompei exercitibus spe praemiorum atque ordinum evocantur, multi ex duabus legionibus, quae sunt traditae a Caesare,  
<milestone n="3" unit="section"/>
arcessuntur. conpletur urbs et ipsum comitium tribunis, centurionibus, evocatis. 
<milestone n="4" unit="section"/>
omnes amici consulum, necessarii Pompei atque ii, qui veteres inimicitias cum Caesare gerebant, in senatum coguntur. 
<milestone n="5" unit="section"/>
quorum vocibus et concursu terrentur infirmiores, dubii confirmantur, plerisque vero libere decernendi potestas eripitur. 
<milestone n="6" unit="section"/>
pollicetur L. Piso censor sese iturum ad Caesarem, item L. Roscius praetor, qui de his rebus eum doceant; sex dies ad eam 
<milestone n="7" unit="section"/>
rem conficiendam spatii postulant. dicuntur etiam ab nonnullis sententiae, ut legati ad Caesarem mittantur, qui voluntatem senatus ei proponant. </p></div2>
<div2 type="chapter" n="4">
<milestone n="1" unit="section"/>
<p>Omnibus his resistitur omnibusque oratio consulis, Scipionis, Catonis opponitur. Catonem veteres 
<milestone n="2" unit="section"/>
inimicitiae Caesaris incitant et dolor repulsae. Lentulus aeris alieni magnitudine et spe exercitus ac provinciarum et regum appellandorum largitionibus movetur, seque alterum fore Sullam inter suos gloriatur, ad quem 
<milestone n="3" unit="section"/>
summa imperii redeat. Scipionem eadem spes provinciae atque exercituum impellit, quos se pro necessitudine partiturum cum Pompeio arbitratur, simul iudiciorum metus atque ostentatio sui et adulatio potentium, qui in 
<milestone n="4" unit="section"/>
re publica iudiciisque tum plurimum pollebant. ipse Pompeius ab inimicis Caesaris incitatus, et quod neminem dignitate secum exaequari volebat, totum se ab eius amicitia averterat et cum communibus inimicis in gratiam redierat, quorum ipse maximam partem illo 
<milestone n="5" unit="section"/>
adfinitatis tempore iniunxerat Caesari. simul infamia duarum legionum permotus, quas ab itinere Asiae Syriaeque ad suam potentiam dominatumque converterat, rem ad arma deduci studebat.  </p></div2>
<div2 type="chapter" n="5">
<milestone n="1" unit="section"/>
<p>His de causis aguntur omnia raptim atque turbate. 
nec docendi Caesaris propinquis eius spatium datur, nec tribunis plebis sui periculi deprecandi neque etiam extremi iuris intercessione retinendi, quod L. Sulla reliquerat, facultas tribuitur, 
<milestone n="2" unit="section"/>
sed de sua salute septimo die cogitare coguntur, quod illi turbulentissimi superioribus temporibus tribuni plebis post octo denique menses variarum actionum respicere ac timere &dagger;consuerant.&dagger;
<milestone n="3" unit="section"/>
decurritur ad illud extremum atque ultimum senatus consultum, quo nisi paene in ipso urbis incendio atque in desperatione omnium salutis latorum audacia numquam ante descensum est: dent operam consules, praetores, tribuni plebis, quique pro consulibus sunt ad urbem, nequid res publica detrimenti capiat.
<milestone n="4" unit="section"/>
haec senatus consulto perscribuntur a. d. <num>vii</num> id. Ian. itaque <num>v</num> primis diebus, quibus haberi senatus potuit, qua ex die consulatum iniit Lentulus, biduo excepto comitiali et de imperio Caesaris et de amplissimis viris, tribunis plebis, gravissime acerbissimeque decernitur. 
<milestone n="5" unit="section"/>
profugiunt statim ex urbe tribuni plebis seseque ad Caesarem conferunt. is eo tempore erat Ravennae exspectabatque suis lenissimis postulatis responsa, siqua hominum aequitate res ad otium deduci posset. </p></div2>
<div2 type="chapter" n="6">
<milestone n="1" unit="section"/>
<p>Proximis diebus habetur extra urbem senatus. 
Pompeius eadem illa, quae per Scipionem ostenderat, agit, senatus virtutem constantiamque collaudat, copias 
<milestone n="2" unit="section"/>
suas exponit: legiones habere sese paratas <num>x</num>; praeterea cognitum compertumque sibi alieno esse animo in Caesarem milites, neque iis posse persuaderi, uti eum defendant aut sequantur. 
<milestone n="3" unit="section"/>
de reliquis rebus ad senatum  refertur: tota Italia dilectus habeatur; Faustus Sulla pro praetore in Mauretaniam mittatur; pecunia uti ex aerario Pompeio detur. refertur etiam de rege Iuba, ut socius sit atque amicus.
<milestone n="4" unit="section"/>
Marcellus non passurum in praesentia negat; de Fausto impedit Philippus tribunus plebis. 
<milestone n="5" unit="section"/>
de reliquis rebus senatus consulta perscribuntur. provinciae privatis decernuntur, duae consulares, reliquae praetoriae. Scipioni obvenit Syria, L. Domitio Gallia. Philippus et Cotta privato consilio praetereuntur, neque eorum sortes deiciuntur. 
<milestone n="6" unit="section"/>
in reliquas provincias praetores mittuntur. neque exspectant, &lsqb;quod superioribus annis acciderat,&rsqb; ut de eorum imperio ad populum feratur paludatique votis nuncupatis exeant. 
<milestone n="7" unit="section"/>
consules, &dagger;quod ante id tempus accidit nunquam, ex urbe proficiscuntur, lictoresque habent in urbe et Capitolio privati contra omnia vetustatis exempla&dagger;.
<milestone n="8" unit="section"/>
tota Italia dilectus habentur, arma imperantur, pecuniae a municipiis exiguntur, e fanis tolluntur, omnia divina humanaque iura permiscentur.</p></div2>
<div2 type="chapter" n="7">
<milestone n="1" unit="section"/>
<p>Quibus rebus cognitis Caesar apud milites contionatur. omnium temporum iniurias inimicorum in se 
commemorat; a quibus deductum ac depravatum Pompeium queritur invidia atque obtrectatione laudis suae, cuius ipse honori et dignitati semper faverit adiutorque fuerit.
<milestone n="2" unit="section"/>
novum in re publica introductum exemplum queritur, ut tribunicia intercessio armis votaretur atque opprimeretur, quae superioribus annis armis esset restituta. 
<milestone n="3" unit="section"/>
Sullam nudata omnibus rebus tribunicia potestate tamen intercessionem liberam reliquisse; 
<milestone n="4" unit="section"/>
Pompeium, qui amissa restituisse videatur bona, etiam, quae ante habuerint, ademisse. 
<milestone n="5" unit="section"/>
quotienscumque sit decretum, darent operam magistratus, nequid res publica detrimenti caperet, qua voce et quo senatus consulto populus Romanus ad arma sit vocatus, factum in perniciosis legibus, in vi tribunicia, in secessione populi, templis 
<milestone n="6" unit="section"/>
locisque editioribus occupatis; atque haec superioris aetatis exempla expiata Saturnini atque Gracchorum casibus docet. quarum rerum illo tempore nihil factum, ne cogitatum quidem &lsqb;nulla lex promulgata, non cum populo agi coeptum, nulla secessio facta&rsqb;.
<milestone n="7" unit="section"/>
hortatur, cuius imperatoris ductu <num>viiii</num> annis rem publicam felicissime gesserint plurimaque proelia secunda fecerint, omnem Galliam Germaniamque pacaverint, ut eius existimationem dignitatemque ab inimicis defendant. 
<milestone n="8" unit="section"/>
conclamant legionis <num>xiii</num>, quae aderat, milites&mdash;hanc enim initio tumultus evocaverat, reliquae nondum convenerant&mdash;sese paratos esse imperatoris sui tribunorumque plebis iniurias defendere. </p></div2>
<div2 type="chapter" n="8">
<milestone n="1" unit="section"/>
<p>Cognita militum voluntate Ariminum cum ea legione 
proficiscitur, ibique tribunos plebis, qui ad eum confugerant, convenit. reliquas legiones ex hibernis evocat et subsequi iubet. 
<milestone n="2" unit="section"/>
eo L. Caesar adulescens venit, cuius pater Caesaris erat legatus. is reliquo sermone confecto, cuius rei causa venerat, habere se a Pompeio ad eum privati officii mandata demonstrat: 
<milestone n="3" unit="section"/>
velle Pompeium se Caesari purgatum, ne ea, quae rei publicae causa egerit, in suam contumeliam vertat. semper se rei publicae commoda privatis necessitudinibus habuisse potiora. Caesarem quoque pro sua dignitate debere et studium et  iracundiam suam rei publicae dimittere neque adeo graviter irasci inimicis, ut cum illis nocere se speret, rei 
<milestone n="4" unit="section"/>
publicae noceat. pauca eiusdem generis addit cum excusatione Pompei coniuncta. eadem fere atque eisdem verbis praetor Roscius agit cum Caesare sibique Pompeium commemorasse demonstrat. </p></div2>
<div2 type="chapter" n="9">
<milestone n="1" unit="section"/>
<p>Quae res etsi nihil ad levandas iniurias pertinere 
videbantur, tamen idoneos nactus homines, per quos ea quae vellet ad eum perferrentur, petit ab utroque, quoniam Pompei mandata ad se detulerint, ne graventur sua quoque ad eum postulata deferre, si parvo labore magnas controversias tollere atque omnem Italiam metu 
<milestone n="2" unit="section"/>
liberare possint. sibi semper primam fuisse dignitatem vitaque potiorem. doluisse se, quod populi Romani beneficium sibi per contumeliam ab inimicis extorqueretur ereptoque semenstri imperio in urbem retraheretur, cuius absentis rationem haberi proximis comitiis populus iussisset. 
<milestone n="3" unit="section"/>
tamen hanc iacturam honoris sui rei publicae causa aequo animo tulisse; cum litteras ad senatum miserit, ut omnes ab exercitibus discederent, ne id quidem impetravisse. 
<milestone n="4" unit="section"/>
tota Italia dilectus haberi, retineri legiones <num>ii</num>, quae ab se simulatione Parthici belli sint abductae, civitatem esse in armis. quonam haec 
<milestone n="5" unit="section"/>
omnia nisi ad suam perniciem pertinere? sed tamen ad omnia se descendere paratum atque omnia pati rei publicae causa. proficiscatur Pompeius in suas provincias, ipsi exercitus dimittant, discedant in Italia omnes ab armis, metus e civitate tollatur, libera comitia atque omnis res publica senatui populoque Romano permittatur. 
<milestone n="6" unit="section"/>
haec quo facilius certisque condicionibus fiant et iureiurando sanciantur, aut ipse propius accedat aut se patiatur accedere; fore uti per colloquia omnes controversiae componantur.  </p></div2>
<div2 type="chapter" n="10">
<milestone n="1" unit="section"/>
<p>Acceptis mandatis Roscius cum Caesare Capuam 
pervenit ibique consules Pompeiumque invenit; postulata Caesaris renuntiat. 
<milestone n="2" unit="section"/>
illi deliberata re respondent scriptaque ad eum mandata per eosdem remittunt, quorum haec erat summa: 
<milestone n="3" unit="section"/>
Caesar in Galliam reverteretur, Arimino excederet, exercitus dimitteret; quae si fecisset, 
<milestone n="4" unit="section"/>
Pompeium in Hispanias iturum. interea quoad fides esset data Caesarem facturum, quae polliceretur, non intermissuros consules Pompeiumque dilectus. </p></div2>
<div2 type="chapter" n="11">
<milestone n="1" unit="section"/>
<p>Erat iniqua condicio postulare, ut Caesar Arimino 
excederet atque in provinciam reverteretur, ipsum et provincias et legiones alienas tenere; exercitum Caesaris velle dimitti, dilectus habere; 
<milestone n="2" unit="section"/>
polliceri se in provinciam iturum neque, ante quem diem iturus sit, definire, ut, si peracto consulatu Caesaris non profectus esset, nulla tamen mendaci religione obstrictus videretur; 
<milestone n="3" unit="section"/>
tempus vero colloquio non dare neque accessurum polliceri magnam pacis desperationem adferebat. 
<milestone n="4" unit="section"/>
itaque ab Arimino M. Antonium cum cohortibus <num>v</num> Arretium mittit, ipse Arimini cum duabus subsistit ibique dilectum habere instituit; Pisaurum, Fanum, Anconam singulis cohortibus occupat. </p></div2>
<div2 type="chapter" n="12">
<milestone n="1" unit="section"/>
<p>Interea certior factus Iguium Thermum praetorem 
cohortibus <num>v</num> tenere, oppidum munire, omniumque esse Iguinorum optimam erga se voluntatem, Curionem cum tribus cohortibus, quas Pisauri et Arimini habebat, 
<milestone n="2" unit="section"/>
mittit. cuius adventu cognito diffisus municipii voluntati Thermus cohortes ex urbe reducit et profugit. milites 
<milestone n="3" unit="section"/>
in itinere ab eo discedunt ac domum revertuntur. Curio  summa omnium voluntate Iguium recipit. quibus rebus cognitis confisus municipiorum voluntatibus Caesar cohortes legionis <num>xiii</num> ex praesidiis deducit Auximumque proficiscitur; quod oppidum Attius cohortibus introductis tenebat dilectumque toto Piceno circummissis senatoribus habebat. </p></div2>
<div2 type="chapter" n="13">
<milestone n="1" unit="section"/>
<p>Adventu Caesaris cognito decuriones Auximi ad 
Attium Varum frequentes conveniunt; docent sui iudicii rem non esse; neque se neque reliquos municipes pati posse C. Caesarem imperatorem, bene de re publica meritum, tantis rebus gestis oppido moenibusque prohiberi: proinde habeat rationem posteritatis et periculi 
<milestone n="2" unit="section"/>
sui. quorum oratione permotus Varus praesidium, quod 
<milestone n="3" unit="section"/>
introduxerat, ex oppido educit ac profugit. hunc ex primo ordine pauci Caesaris consecuti milites consistere 
<milestone n="4" unit="section"/>
coegerunt. commisso proelio deseritur a suis Varus; nonnulla pars militum domum discedit; reliqui ad Caesarem perveniunt, atque una cum iis deprensus L. Pupius, primi pili centurio, adducitur, qui hunc eundem ordinem 
<milestone n="5" unit="section"/>
in exercitu Cn. Pompei antea duxerat. at Caesar milites Attianos collaudat, Pupium dimittit, Auximatibus agit gratias seque eorum facti memorem fore pollicetur. </p></div2>
<div2 type="chapter" n="14">
<milestone n="1" unit="section"/>
<p>Quibus rebus Romam nuntiatis tantus repente 
terror invasit, ut cum Lentulus consul ad aperiendum aerarium venisset ad pecuniamque Pompeio ex senatus consulto proferendam, protinus aperto sanctiore aerario ex urbe profugeret. Caesar enim adventare iam iamque 
<milestone n="2" unit="section"/>
et adesse eius equites falso nuntiabantur. hunc Marcellus collega et plerique magistratus consecuti sunt. 
<milestone n="3" unit="section"/>
Cn. Pompeius pridie eius diei ex urbe profectus iter ad legiones habebat, quas a Caesare acceptas in Apulia hibernorum causa disposuerat. 
<milestone n="4" unit="section"/>
dilectus circa urbem intermittuntur; nihil citra Capuam tutum esse omnibus videtur. Capuae primum sese confirmant et colligunt dilectumque colonorum, qui lege Iulia Capuam deducti erant, habere instituunt; gladiatoresque quos ibi Caesar in ludo habebat, ad forum productos Lentulus libertatis spe confirmat atque iis equos attribuit et se sequi iussit; 
<milestone n="5" unit="section"/>
quos postea monitus ab suis, quod ea res omnium iudicio reprehendebatur, circum familias conventus Campaniae custodiae causa distribuit. </p></div2>
<div2 type="chapter" n="15">
<milestone n="1" unit="section"/>
<p>Auximo Caesar progressus omnem agrum Picenum 
percurrit. cunctae earum regionum praefecturae libentissimis animis eum recipiunt exercitumque eius omnibus rebus iuvant. 
<milestone n="2" unit="section"/>
etiam Cingulo, quod oppidum Labienus constituerat suaque pecunia exaedificaverat, ad eum legati veniunt, quaeque imperaverit, se cupidissime facturos pollicentur. 
<milestone n="3" unit="section"/>
milites imperat; mittunt. interea legio <num>xii</num> Caesarem consequitur. cum his duabus Asculum Picenum proficiscitur. id oppidum Lentulus Spinther <num>x</num> cohortibus tenebat; qui Caesaris adventu cognito profugit ex oppido cohortesque secum abducere conatus magna parte militum deseritur.
<milestone n="4" unit="section"/>
relictus in itinere cum paucis incidit in Vibullium Rufum missum a Pompeio in agrum Picenum confirmandorum hominum causa. a quo factus Vibullius certior, quae res in Piceno gererentur, milites ab eo accipit, ipsum dimittit. 
<milestone n="5" unit="section"/>
item ex finitimis regionibus quas potest contrahit cohortes ex dilectibus Pompeianis; in his Camerino fugientem Lucilium Hirrum cum sex cohortibus, quas ibi in praesidio  
<milestone n="6" unit="section"/>
habuerat, excipit; quibus coactis <num>xiii</num> efficit. cum his ad Domitium Ahenobarbum Corfinium magnis itineribus pervenit Caesaremque adesse cum legionibus duabus 
<milestone n="7" unit="section"/>
nuntiat. Domitius per se circiter <num>xx</num> cohortes Alba, ex Marsis et Paelignis, finitimis ab regionibus coegerat. </p></div2>
<div2 type="chapter" n="16">
<milestone n="1" unit="section"/>
<p>Recepto Firmo expulsoque Lentulo Caesar conquiri milites, qui ab eo discesserant, dilectumque institui iubet. ipse unum diem ibi rei frumentariae causa 
<milestone n="2" unit="section"/>
moratus Corfinium contendit. eo cum venisset, cohortes <num>v</num> praemissae a Domitio ex oppido pontem fluminis interrumpebant, qui erat ab oppido milia passuum circiter <num>iii</num>. 
<milestone n="3" unit="section"/>
ibi cum antecursoribus Caesaris proelio commisso celeriter Domitiani a ponte repulsi se in oppidum 
<milestone n="4" unit="section"/>
receperunt. Caesar legionibus transductis ad oppidum constitit iuxtaque murum castra posuit. </p></div2>
<div2 type="chapter" n="17">
<milestone n="1" unit="section"/>
<p>Re cognita Domitius ad Pompeium in Apuliam 
peritos regionum magno proposito praemio cum litteris mittit, qui petant atque orent, ut sibi subveniat; Caesarem duobus exercitibus et locorum angustiis facile 
<milestone n="2" unit="section"/>
intercludi posse frumentoque prohiberi. quod nisi fecerit, se cohortesque amplius <num>xxx</num> magnumque numerum senatorum atque equitum Romanorum in periculum esse 
<milestone n="3" unit="section"/>
venturum. interim suos cohortatus tormenta in muris disponit certasque cuique partes ad custodiam urbis 
<milestone n="4" unit="section"/>
attribuit; militibus in contione agros ex suis possessionibus pollicetur, quaterna in singulos iugera, et pro rata parte centurionibus evocatisque. </p></div2>
<div2 type="chapter" n="18">
<milestone n="1" unit="section"/>
<p>Interim Caesari nuntiatur Sulmonenses, quod oppidum a Corfinio <num>vii</num> milium intervallo abest, cupere ea 
facere quae vellet, sed a Q. Lucretio senatore et Attio Paeligno prohiberi, qui id oppidum <num>vii</num> cohortium praesidio tenebant. 
<milestone n="2" unit="section"/>
mittit eo M. Antonium cum legionis <num>xiii</num> cohortibus <num>v</num>. Sulmonenses simulatque signa nostra viderunt, portas aperuerunt universique, et oppidani et 
<milestone n="3" unit="section"/>
milites, obviam gratulantes Antonio exierunt. Lucretius et Attius de muro se deiecerunt. Attius ad Antonium deductus petit ut ad Caesarem mitteretur. Antonius cum cohortibus et Attio eodem die quo profectus erat revertitur. 
<milestone n="4" unit="section"/>
Caesar eas cohortes cum exercitu suo coniunxit Attiumque incolumem dimisit. Caesar primis diebus castra magnis operibus munire et ex finitimis municipiis frumentum comportare reliquasque copias exspectare instituit. 
<milestone n="5" unit="section"/>
eo triduo legio <num>viii</num> ad eum venit cohortesque ex novis Galliae dilectibus <num>xxii</num> equitesque ab rege Norico circiter <num>ccc</num>. quorum adventu altera castra ad alteram oppidi partem ponit; his castris Curionem praefecit. 
<milestone n="6" unit="section"/>
reliquis diebus oppidum vallo castellisque circumvenire instituit. cuius operis maxima parte effecta eodem fere tempore missi ad Pompeium revertuntur. </p></div2>
<div2 type="chapter" n="19">
<milestone n="1" unit="section"/>
<p>Litteris perlectis Domitius dissimulans in consilio 
pronuntiat Pompeium celeriter subsidio venturum hortaturque eos ne animo deficiant, quaeque usui ad defendendum oppidum sint parent. 
<milestone n="2" unit="section"/>
ipse arcano cum paucis familiaribus suis colloquitur consiliumque fugae capere 
<milestone n="3" unit="section"/>
constituit. cum vultus Domiti cum oratione non consentiret, atque omnia trepidantius timidiusque ageret, quam superioribus diebus consuesset, multumque cum suis consiliandi causa secreto praeter consuetudinem colloqueretur, concilia conventusque hominum fugeret, 
<milestone n="4" unit="section"/>
res diutius tegi dissimularique non potuit. Pompeius enim rescripserat sese rem in summum periculum deducturum non esse, neque suo consilio aut voluntate Domitium se in oppidum Corfinium contulisse: proinde,  siqua fuisset facultas, ad se cum omnibus copiis veniret. 
<milestone n="5" unit="section"/>
id ne fieri posset, obsidione atque oppidi circummunitione fiebat. </p></div2>
<div2 type="chapter" n="20">
<milestone n="1" unit="section"/>
<p>Divulgato Domiti consilio milites, qui erant Corfinii, primo vesperi secessionem faciunt atque ita inter 
se per tribunos militum centurionesque atque honestissimos sui generis colloquuntur: 
<milestone n="2" unit="section"/>
obsideri se a Caesare; opera munitionesque prope esse perfectas; ducem suum Domitium, cuius spe atque fiducia permanserint, proiectis omnibus fugae consilium capere; debere se suae 
<milestone n="3" unit="section"/>
salutis rationem habere. ab his primo Marsi dissentire incipiunt eamque oppidi partem quae munitissima videretur occupant, tantaque inter eos dissensio exsistit, ut 
<milestone n="4" unit="section"/>
manum conserere atque armis dimicare conentur; post paulo tamen internuntiis ultro citroque missis, quae 
<milestone n="5" unit="section"/>
ignorabant, de L. Domiti fuga cognoscunt. itaque omnes uno consilio Domitium productum in publicum circumsistunt et custodiunt, legatosque ex suo numero ad Caesarem mittunt: sese paratos esse portas aperire, quaeque imperaverit facere, et L. Domitium vivum in eius potestatem tradere. </p></div2>
<div2 type="chapter" n="21">
<milestone n="1" unit="section"/>
<p>Quibus rebus cognitis Caesar, etsi magni interesse arbitrabatur quam primum oppido potiri cohortesque ad se in castra traducere, nequa aut largitionibus aut animi confirmatione aut falsis nuntiis commutatio fieret voluntatis, quod saepe in bello parvis 
<milestone n="2" unit="section"/>
momentis magni casus intercederent, tamen veritus ne militum introitu et nocturni temporis licentia oppidum diriperetur, eos qui venerant collaudat atque in oppidum dimittit, portas murosque adservari iubet. 
<milestone n="3" unit="section"/>
ipse iis operibus, quae facere instituerat, milites disponit, non certis spatiis intermissis, ut erat superiorum dierum  consuetudo, sed perpetuis vigiliis stationibusque, ut contingant inter se atque omnem munitionem expleant; 
<milestone n="4" unit="section"/>
tribunos militum et praefectos circummittit atque hortatur, non solum ab eruptionibus caveant, sed etiam 
<milestone n="5" unit="section"/>
singulorum hominum occultos exitus adservent. neque vero tam remisso ac languido animo quisquam omnium 
<milestone n="6" unit="section"/>
fuit, qui ea nocte conquieverit. tanta erat summae rerum exspectatio, ut alius in aliam partem mente atque animo traheretur, quid ipsis Corfiniensibus, quid Domitio, quid Lentulo, quid reliquis accideret, qui quosque eventus exciperent. </p></div2>
<div2 type="chapter" n="22">
<milestone n="1" unit="section"/>
<p>Quarta vigilia circiter Lentulus Spinther de muro 
cum vigiliis custodibusque nostris colloquitur: velle, 
<milestone n="2" unit="section"/>
si sibi fiat potestas, Caesarem convenire. facta potestate ex oppido mittitur, neque ab eo prius Domitiani milites discedunt, quam in conspectum Caesaris deducatur. 
<milestone n="3" unit="section"/>
cum eo de salute sua orat atque obsecrat ut sibi parcat veteremque amicitiam commemorat Caesarisque in se beneficia exponit, quae erant maxima: 
<milestone n="4" unit="section"/>
quod per eum in collegium pontificum venerat, quod provinciam Hispaniam ex praetura habuerat, quod in petitione consulatus erat sublevatus. 
<milestone n="5" unit="section"/>
cuius orationem Caesar interpellat: se non maleficii causa ex provincia egressum, sed uti se a contumeliis inimicorum defenderet, ut tribunos plebis in ea re ex civitate expulsos in suam dignitatem restitueret, et se et populum Romanum factione paucorum oppressum in libertatem 
<milestone n="6" unit="section"/>
vindicaret. cuius oratione confirmatus Lentulus, ut in oppidum reverti liceat, petit: quod de sua salute inpetraverit, fore etiam reliquis ad suam spem solacio; adeo esse perterritos nonnullos, ut suae vitae durius consulere cogantur. facta potestate discedit.  </p></div2>
<div2 type="chapter" n="23">
<milestone n="1" unit="section"/>
<p>Caesar, ubi luxit, omnes senatores senatorumque liberos, tribunos militum equitesque Romanos ad se produci iubet. 
<milestone n="2" unit="section"/>
erant quinque senatorii ordinis, L. Domitius, P. Lentulus Spinther, L. Caecilius Rufus, Sex. Quintilius Varus quaestor, L. Rubrius; praeterea filius Domiti aliique complures adulescentes et magnus numerus equitum Romanorum et decurionum, quos ex municipiis Domitius evocaverat. 
<milestone n="3" unit="section"/>
hos omnes productos a contumeliis militum conviciisque prohibet; pauca apud eos loquitur, quod sibi a parte eorum gratia relata non sit pro suis in eos maximis beneficiis; dimittit omnes incolumes. 
<milestone n="4" unit="section"/>
HS <num>lx</num>, quod advexerat Domitius atque in publico deposuerat, allatum ad se ab quattuorviris Corfiniensibus Domitio reddit, ne continentior in vita hominum quam in pecunia fuisse videatur, etsi eam pecuniam publicam esse constabat datamque a Pompeio in stipendium.
<milestone n="5" unit="section"/>
milites Domitianos sacramentum apud se dicere iubet atque eo die castra movet iustumque iter conficit <num>vii</num> omnino dies ad Corfinium commoratus, et per fines Marrucinorum Frentranorum Larinatium in Apuliam pervenit. </p></div2>
<div2 type="chapter" n="24">
<milestone n="1" unit="section"/>
<p>Pompeius his rebus cognitis, quae erant ad Corfinium gestae, Luceria proficiscitur Canusium atque inde Brundisium. 
<milestone n="2" unit="section"/>
copias undique omnes ex novis dilectibus ad se cogi iubet; servos, pastores armat atque iis equos attribuit; ex his circiter <num>ccc</num> equites conficit. 
<milestone n="3" unit="section"/>
L. Manlius praetor Alba cum cohortibus sex profugit, Rutilius Lupus praetor Tarracina cum tribus; quae procul equitatum Caesaris conspicatae, cui praeerat Vibius Curius, relicto praetore signa ad Curium transferunt atque ad eum transeunt. 
<milestone n="4" unit="section"/>
item reliquis itineribus nonnullae cohortes in agmen Caesaris, aliae in equites incidunt. reducitur ad eum deprensus ex itinere N. Magius Cremona, praefectus fabrum Cn. Pompei.
<milestone n="5" unit="section"/>
quem Caesar ad eum remittit cum mandatis: quoniam ad id tempus facultas colloquendi non fuerit atque ipse Brundisium sit venturus, interesse rei publicae et communis salutis se cum Pompeio colloqui; neque vero idem profici longo itineris spatio, cum per alios condiciones ferantur, ac si coram de omnibus condicionibus disceptetur. </p></div2>
<div2 type="chapter" n="25">
<milestone n="1" unit="section"/>
<p>His datis mandatis Brundisium cum legionibus 
<num>vi</num> pervenit, veteranis <num>iii</num> et reliquis quas ex novo dilectu confecerat atque in itinere conpleverat; Domitianas enim cohortes protinus a Corfinio in Siciliam miserat. 
<milestone n="2" unit="section"/>
repperit consules Dyrrachium profectos cum magna parte exercitus, Pompeium remanere Brundisii 
<milestone n="3" unit="section"/>
cum cohortibus <num>xx</num>; neque certum inveniri poterat, obtinendine Brundisi causa ibi remansisset, quo facilius omne Hadriaticum mare ex ultimis Italiae partibus regionibusque Graeciae in potestate haberet atque ex utraque parte bellum administrare posset, an inopia 
<milestone n="4" unit="section"/>
navium ibi restitisset, veritusque ne ille Italiam dimittendam non existimaret, exitus administrationesque 
<milestone n="5" unit="section"/>
Brundisini portus inpedire instituit. quorum operum haec erat ratio: qua fauces erant angustissimae portus, moles atque aggerem ab utraque parte litoris iaciebat, 
<milestone n="6" unit="section"/>
quod his locis erat vadosum mare. longius progressus,  cum agger altiore aqua contineri non posset, rates duplices quoquoversus pedum <num>xxx</num> e regione molis collocabat. 
<milestone n="7" unit="section"/>
has quaternis ancoris ex <num>iv</num> angulis destinabat, ne fluctibus moverentur. 
<milestone n="8" unit="section"/>
his perfectis collocatisque alias deinceps pari magnitudine rates iungebat. 
<milestone n="9" unit="section"/>
has terra atque aggere integebat, ne aditus atque incursus ad defendendum impediretur; a fronte atque ab 
<milestone n="10" unit="section"/>
utroque latere cratibus ac pluteis protegebat; in quarta quaque earum turres binorum tabulatorum excitabat, quo commodius ab impetu navium incendiisque defenderet. </p></div2>
<div2 type="chapter" n="26">
<milestone n="1" unit="section"/>
<p>Contra haec Pompeius naves magnas onerarias, 
quas in portu Brundisino deprehenderat, adornabat. ibi turres cum ternis tabulatis erigebat easque multis tormentis et omni genere telorum completas ad opera Caesaris adpellebat, ut rates perrumperet atque opera disturbaret. sic cotidie utrimque eminus fundis, sagittis reliquisque telis pugnabatur. 
<milestone n="2" unit="section"/>
atque haec Caesar ita administrabat, ut condiciones pacis dimittendas non existimaret; ac tametsi magnopere admirabatur Magium, quem ad Pompeium cum mandatis miserat, ad se non remitti, atque ea res saepe temptata etsi impetus eius consiliaque tardabat, tamen omnibus rebus in eo 
<milestone n="3" unit="section"/>
perseverandum putabat. itaque Caninium Rebilum legatum, familiarem necessariumque Scriboni Libonis, mittit ad eum colloquii causa; mandat ut Libonem de concilianda pace hortetur; in primis, ut ipse cum Pompeio colloqueretur, postulat; 
<milestone n="4" unit="section"/>
magnopere sese confidere demonstrat, si eius rei sit potestas facta, fore ut aequis condicionibus ab armis discedatur. cuius rei magnam partem laudis atque existimationis ad Libonem perventuram, si illo auctore atque agente ab armis sit discessum. 
<milestone n="5" unit="section"/>
Libo a colloquio Canini digressus ad Pompeium proficiscitur. paulo post renuntiat, quod consules absint, sine illis non posse agi de compositione. 
<milestone n="6" unit="section"/>
 ita saepius rem frustra temptatam Caesar aliquando dimittendam sibi iudicat et de bello agendum. </p></div2>
<div2 type="chapter" n="27">
<milestone n="1" unit="section"/>
<p>Prope dimidia parte operis a Caesare effecta diebusque in ea re consumptis <num>ix</num>, naves a consulibus Dyrrachio remissae, quae priorem partem exercitus eo de<milestone n="2" unit="section"/>
portaverant, Brundisium revertuntur. Pompeius sive operibus Caesaris permotus sive etiam, quod ab initio Italia excedere constituerat, adventu navium profectionem parare incipit, 
<milestone n="3" unit="section"/>
 et quo facilius impetum Caesaris tardaret, ne sub ipsa profectione milites oppidum inrumperent, portas obstruit, vicos plateasque inaedificat, fossas transversas viis praeducit atque ibi sudes stipitesque praeacutos defigit. 
<milestone n="4" unit="section"/>
 haec levibus cratibus terraque inaequat; aditus autem atque itinera duo, quae extra murum ad portum ferebant, maximis defixis trabibus atque eis praeacutis praesepit. 
<milestone n="5" unit="section"/>
 his paratis rebus milites silentio naves conscendere iubet, expeditos autem ex evocatis, sagittariis funditoribusque raros in muro turribusque disponit. 
<milestone n="6" unit="section"/>
hos certo signo revocare constituit, cum omnes milites naves conscendissent, atque iis expedito loco actuaria navigia relinquit. </p></div2>
<div2 type="chapter" n="28">
<milestone n="1" unit="section"/>
<p>Brundisini Pompeianorum militum iniuriis atque 
ipsius Pompei contumeliis permoti Caesaris rebus favebant. 
<milestone n="2" unit="section"/>
 itaque cognita Pompei profectione concursantibus illis atque in ea re occupatis volgo ex tectis significabant. per quos re cognita Caesar scalas parari militesque armari iubet, nequam rei gerendae facultatem dimittat. 
<milestone n="3" unit="section"/>
Pompeius sub noctem naves solvit. qui erant  in muro custodiae causa collocati, eo signo, quod convenerat, revocantur notisque itineribus ad naves decurrunt. 
<milestone n="4" unit="section"/>
 milites positis scalis muros ascendunt, sed moniti a Brundisinis, ut vallum caecum fossasque caveant, subsistunt et longo itinere ab his circumducti ad portum perveniunt duasque naves cum militibus, quae ad moles Caesaris adhaeserant, scaphis lintribusque reprehendunt, reprehensas excipiunt. </p></div2>
<div2 type="chapter" n="29">
<milestone n="1" unit="section"/>
<p>Caesar etsi ad spem conficiendi negoti maxime 
probabat coactis navibus mare transire et Pompeium sequi, priusquam ille sese transmarinis auxiliis confirmaret, tamen eius rei moram temporisque longinquitatem timebat, quod omnibus coactis navibus Pompeius 
<milestone n="2" unit="section"/>
praesentem facultatem insequendi sui ademerat. relinquebatur, ut ex longinquioribus regionibus Galliae Picenique et a freto naves essent exspectandae. id propter 
<milestone n="3" unit="section"/>
anni tempus longum atque impeditum videbatur. interea veterem exercitum, duas Hispanias confirmari, quarum erat altera maximis beneficiis Pompei devincta, auxilia, equitatum parari, Galliam Italiamque temptari se absente nolebat. </p></div2>
<div2 type="chapter" n="30">
<milestone n="1" unit="section"/>
<p>Itaque in praesentia Pompei sequendi rationem 
omittit, in Hispaniam proficisci constituit, duumviris municipiorum omnium imperat, ut naves conquirant 
<milestone n="2" unit="section"/>
Brundisiumque deducendas curent. mittit in Sardiniam cum legione una Valerium legatum, in Siciliam Curionem pro praetore cum legionibus <num>iiii</num>; eundem, cum Siciliam recepisset, protinus in Africam traducere exercitum iubet. Sardiniam obtinebat M. Cotta, Siciliam 
<milestone n="3" unit="section"/>
M. Cato; Africam sorte Tubero obtinere debebat. Caralitani, simul ad se Valerium mitti audierunt, nondum  profecto ex Italia sua sponte Cottam ex oppido eiciunt. ille perterritus, quod omnem provinciam consentire 
<milestone n="4" unit="section"/>
intellegebat, ex Sardinia in Africam profugit. Cato in Sicilia naves longas veteres reficiebat, novas civitatibus imperabat. haec magno studio agebat. in Lucanis Bruttiisque per legatos suos civium Romanorum dilectus habebat, equitum peditumque certum numerum a 
<milestone n="5" unit="section"/>
civitatibus Siciliae exigebat. quibus rebus paene perfectis adventu Curionis cognito queritur in contione sese proiectum ac proditum a Cn. Pompeio, qui omnibus rebus imparatissimis non necessarium bellum suscepisset et ab se reliquisque in senatu interrogatus omnia sibi esse ad bellum apta ac parata confirmavisset. haec in contione questus ex provincia fugit. </p></div2>
<div2 type="chapter" n="31">
<milestone n="1" unit="section"/>
<p>Nacti vacuas ab imperiis Sardiniam 
Valerius, Curio Siciliam, cum exercitibus eo perveniunt. 
<milestone n="2" unit="section"/>
 Tubero cum in Africam venisset, invenit in provincia cum imperio Attium Varum; qui ad Auximum, ut supra demonstravimus, amissis cohortibus protinus ex fuga in Africam pervenerat atque eam sua sponte vacuam occupaverat dilectuque habito duas legiones effecerat, hominum et locorum notitia et usu eius provinciae nactus aditus ad ea conanda, quod paucis ante 
<milestone n="3" unit="section"/>
annis ex praetura eam provinciam obtinuerat. hic venientem Uticam navibus Tuberonem portu atque oppido prohibet neque adfectum valetudine filium exponere in terra patitur, sed sublatis ancoris excedere eo loco cogit. </p></div2>
<div2 type="chapter" n="32">
<milestone n="1" unit="section"/>
<p>His rebus confectis Caesar, ut reliquum tempus 
a labore intermitteretur, milites in proxima municipia 
<milestone n="2" unit="section"/>
deducit; ipse ad urbem proficiscitur. coacto senatu iniurias inimicorum commemorat. docet se nullum extraordinarium honorem adpetisse, sed exspectato legitimo tempore consulatus eo fuisse contentum, quod omnibus 
<milestone n="3" unit="section"/>
civibus pateret. latum ab <num>x</num> tribunis plebis contradicentibus inimicis, Catone vero acerrime repugnante et pristina consuetudine dicendi mora dies extrahente, ut sui ratio absentis haberetur, ipso consule Pompeio; qui si inprobasset, cur ferri passus esset? si probasset, 
<milestone n="4" unit="section"/>
cur se uti populi beneficio prohibuisset? patientiam proponit suam, cum de exercitibus dimittendis ultro postulavisset, in quo iacturam dignitatis atque honoris 
<milestone n="5" unit="section"/>
ipse facturus esset. acerbitatem inimicorum docet, qui quod ab altero postularent, in se recusarent, atque omnia permisceri mallent quam imperium exercitusque 
<milestone n="6" unit="section"/>
dimittere. iniuriam in eripiendis legionibus praedicat, crudelitatem et insolentiam in circumscribendis tribunis plebis; condiciones a se latas, expetita colloquia 
<milestone n="7" unit="section"/>
et denegata commemorat. pro quibus rebus hortatur ac postulat, ut rem publicam suscipiant atque una secum administrent. sin timore defugiant, illis se oneri non futurum et per se rem publicam administraturum. 
<milestone n="8" unit="section"/>
legatos ad Pompeium de compositione mitti oportere, neque se reformidare, quod in senatu Pompeius paulo ante dixisset, ad quos legati mitterentur, his auctoritatem attribui timoremque eorum qui mitterent significari. 
<milestone n="9" unit="section"/>
 tenuis atque infirmi haec animi videri. se vero, ut operibus anteire studuerit, sic iustitia et aequitate velle superare. </p></div2>
<div2 type="chapter" n="33">
<milestone n="1" unit="section"/>
<p>Probat rem senatus de mittendis legatis; sed qui 
mitterentur non reperiebantur, maximeque timoris  causa pro se quisque id munus legationis recusabat. 
<milestone n="2" unit="section"/>
Pompeius enim discedens ab urbe in senatu dixerat eodem se habiturum loco, qui Romae remansissent, et 
<milestone n="3" unit="section"/>
qui in castris Caesaris fuissent. sic triduum disputationibus excusationibusque extrahitur. subicitur etiam L. Metellus tribunus plebis ab inimicis Caesaris, qui hanc rem distrahat, reliquasque res, quascumque agere 
<milestone n="4" unit="section"/>
instituerit, impediat. cuius cognito consilio Caesar frustra diebus aliquot consumptis, ne reliquum tempus amittat, infectis iis quae agere destinaverat, ab urbe proficiscitur atque in ulteriorem Galliam pervenit. </p></div2>
<div2 type="chapter" n="34">
<milestone n="1" unit="section"/>
<p>Quo cum venisset, cognoscit missum in Hispaniam a Pompeio Vibullium Rufum, quem paucis ante diebus Corfinio captum ipse dimiserat; 
<milestone n="2" unit="section"/>
profectum item Domitium ad occupandam Massiliam navibus actuariis <num>vii</num>, quas Igilii et in Cosano a privatis coactas servis libertis colonis suis compleverat; 
<milestone n="3" unit="section"/>
 praemissos etiam legatos Massilienses domum, nobiles adulescentes, quos ab urbe discedens Pompeius erat adhortatus, ne nova Caesaris officia veterum suorum beneficiorum in eos 
<milestone n="4" unit="section"/>
memoriam expellerent. quibus mandatis acceptis Massilienses portas Caesari clauserant; Albicos, barbaros homines, qui in eorum fide antiquitus erant montesque 
<milestone n="5" unit="section"/>
supra Massiliam incolebant, ad se vocaverant, frumentum ex finitimis regionibus atque ex omnibus castellis in urbem convexerant, armorum officinas in urbe instituerant, muros portas classem reficiebant. </p></div2>
<div2 type="chapter" n="35">
<milestone n="1" unit="section"/>
<p>Evocat ad se Caesar Massilia <num>xv</num> primos. cum 
his agit, ne initium inferendi belli a Massiliensibus oriatur; debere eos Italiae totius auctoritatem sequi  
<milestone n="2" unit="section"/>
potius quam unius hominis voluntati obtemperare. reliqua, quae ad eorum sanandas mentes pertinere arbitrabatur, commemorat. 
<milestone n="3" unit="section"/>
 cuius orationem legati domum referunt atque ex senatus auctoritate haec Caesari renuntiant: intellegere se divisum esse populum Romanum in partes duas. neque sui iudicii neque suarum esse virium discernere, utra pars iustiorem habeat causam. 
<milestone n="4" unit="section"/>
principes vero esse earum partium &lsqb;Cn. Pompeium et C. Caesarem&lsqb;, patronos civitatis, quorum alter agros Volcarum Arecomicorum et Helviorum publice iis concesserit, alter bello victos Sallyas adtribuerit vectigaliaque auxerit. 
<milestone n="5" unit="section"/>
quare paribus eorum beneficiis parem se quoque voluntatem tribuere debere, et neutrum eorum contra alterum iuvare aut urbe ac portibus recipere. </p></div2>
<div2 type="chapter" n="36">
<milestone n="1" unit="section"/>
<p>Haec dum inter eos aguntur, Domitius navibus 
Massiliam pervenit atque ab iis receptus urbi praeficitur; summa ei belli administrandi permittitur. 
<milestone n="2" unit="section"/>
 eius imperio classem quoquoversus dimittunt; onerarias naves, quas ubique possunt, deprehendunt atque in portum deducunt, parum clavis aut materia atque armamentis instructis ad reliquas armandas reficiendasque utuntur; 
<milestone n="3" unit="section"/>
 frumenti quod inventum est, in publicum conferunt; reliquas merces commeatusque ad obsidionem urbis, si accidat, reservant. 
<milestone n="4" unit="section"/>
 quibus iniuriis permotus Caesar legiones tres Massiliam adducit; turres vineasque ad oppugnationem urbis agere, naves longas 
<milestone n="5" unit="section"/>
Arelate numero <num>xii</num> facere instituit. quibus effectis armatisque diebus <num>xxx</num>, a qua die materia caesa est, adductisque Massiliam his D. Brutum praeficit, C. Trebonium legatum ad oppugnationem Massiliae relinquit. </p></div2>
<div2 type="chapter" n="37">
<milestone n="1" unit="section"/>
<p>Dum haec parat atque administrat, C. Fabium 
legatum cum legionibus <num>iii</num>, quas Narbone circumque ea loca hiemandi causa disposuerat, in Hispaniam praemittit celeriterque saltus Pyrenaeos occupari iubet, qui eo tempore ab L. Afranio legato praesidiis tenebantur. 
<milestone n="2" unit="section"/>
 reliquas legiones, quae longius hiemabant, 
<milestone n="3" unit="section"/>
subsequi iubet. Fabius, ut erat imperatum, adhibita celeritate praesidium ex saltu deiecit magnisque itineribus ad exercitum Afrani contendit. </p></div2>
<div2 type="chapter" n="38">
<milestone n="1" unit="section"/>
<p>Adventu L. Vibulli Rufi, quem a Pompeio missum in Hispaniam demonstratum est, Afranius et Petreius et Varro legati Pompei, quorum unus Hispaniam citeriorem tribus legionibus, alter ulteriorem; a saltu Castulonensi ad Anam duabus legionibus, tertius ab Ana Vettonum agrum Lusitaniamque pari numero legionum obtinebat, 
<milestone n="2" unit="section"/>
officia inter se partiuntur, uti Petreius ex Lusitania per Vettones cum omnibus copiis ad Afranium proficiscatur, Varro cum iis quas habebat legionibus omnem ulteriorem Hispaniam tueatur. 
<milestone n="3" unit="section"/>
 his rebus constitutis equites auxiliaque toti Lusitaniae a Petreio, Celtiberiae Cantabris barbarisque omnibus qui ad Oceanum pertinent, ab Afranio imperantur. 
<milestone n="4" unit="section"/>
 quibus coactis celeriter Petreius per Vettones ad Afranium pervenit, constituuntque communi consilio bellum ad Ilerdam propter ipsius loci opportunitatem gerere. </p></div2>
<div2 type="chapter" n="39">
<milestone n="1" unit="section"/>
<p>Erant, ut supra demonstratum est, legiones Afrani <num>iii</num>, Petrei duae, praeterea scutatae citerioris provinciae et caetratae ulterioris Hispaniae cohortes circiter <num>lxxx</num> equitumque utriusque provinciae circiter <num>v</num> milia. 
<milestone n="2" unit="section"/>
Caesar legiones in Hispaniam praemiserat VI;  auxilia peditum &dagger;nulla&dagger;, equitum <num>iii</num> milia, quae omnibus superioribus bellis habuerat, et parem ex Gallia numerum, quam ipse pacaverat, nominatim ex omnibus civitatibus nobilissimo et fortissimo quoque evocato; huc optimi generis hominum ex Aquitanis montanisque, qui Galliam provinciam attingunt, <gap/> adiecerat.
<milestone n="3" unit="section"/>
audierat Pompeium per Mauretaniam cum legionibus iter in Hispaniam facere confestimque esse venturum. simul a tribunis militum centurionibusque mutuas pecunias sumpsit; has exercitui distribuit. 
<milestone n="4" unit="section"/>
quo facto duas res consecutus est, quod pignore animos centurionum devinxit, et largitione militum voluntates redemit. </p></div2>
<div2 type="chapter" n="40">
<milestone n="1" unit="section"/>
<p>Fabius finitimarum civitatum animos litteris nuntiisque temptabat. in Sicori flumine pontes effecerat 
duos distantes inter se milia passuum <num>iiii</num>. his pontibus pabulatum mittebat, quod ea quae citra flumen fuerant 
<milestone n="2" unit="section"/>
superioribus diebus consumpserat. hoc idem fere atque eadem de causa Pompeiani exercitus duces faciebant, crebroque inter se equestribus proeliis contendebant. 
<milestone n="3" unit="section"/>
 huc cum cotidiana consuetudine egressae pabulatoribus praesidio propiore ponte legiones Fabianae duae flumen transissent, impedimentaque et omnis equitatus sequeretur, subito vi ventorum et aquae magnitudine pons est interruptus et reliqua multitudo equitum interclusa. 
<milestone n="4" unit="section"/>
quo cognito a Petreio et Afranio ex aggere atque cratibus, quae flumine ferebantur, celeriter suo ponte Afranius, quem oppido castrisque coniunctum habebat, legiones <num>iiii</num> equitatumque omnem traiecit duabusque Fabianis occurrit legionibus. 
<milestone n="5" unit="section"/>
 cuius adventu nuntiato L. Plancus, qui legionibus praeerat, necessaria re coactus locum capit superiorem diversamque aciem in duas partes constituit, ne ab equitatu circumveniri posset. ita congressus impari numero magnos impetus legionum equitatusque sustinet. 
<milestone n="7" unit="section"/>
 commisso ab equitibus proelio signa legionum duarum procul ab utrisque conspiciuntur, quas C. Fabius ulteriore ponte subsidio nostris miserat, suspicatus fore, id quod accidit, ut duces adversariorum occasione et beneficio fortunae ad nostros opprimendos uterentur. quarum adventu proelium dirimitur ac suas uterque legiones reducit in castra. </p></div2>
<div2 type="chapter" n="41">
<milestone n="1" unit="section"/>
<p>Eo biduo Caesar cum equitibus <num>dcccc</num>, quos 
sibi praesidio reliquerat, in castra pervenit. pons, qui fuerat tempestate interruptus, paene erat refectus; 
<milestone n="2" unit="section"/>
hunc noctu perfici iussit. ipse cognita locorum natura ponti castrisque praesidio sex cohortes relinquit atque omnia impedimenta et postero die omnibus copiis triplici instructa acie ad Ilerdam proficiscitur et sub castris Afrani consistit et ibi paulisper sub armis moratus facit aequo loco pugnandi potestatem. potestate facta Afranius copias educit et in medio colle sub 
<milestone n="3" unit="section"/>
castris constituit. Caesar ubi cognovit per Afranium stare, quominus proelio dimicaretur, ab infimis radicibus montis intermissis circiter passibus <num>cccc</num> castra facere constituit, 
<milestone n="4" unit="section"/>
et, ne in opere faciundo milites repentino hostium incursu exterrerentur atque opere prohiberentur, vallo muniri vetuit, quod eminere et  procul videri necesse erat, sed a fronte contra hostem 
<milestone n="5" unit="section"/>
pedum <num>xv</num> fossam fieri iussit. et prima et secunda acies in armis, ut ab initio constituta erat, permanebat; post hos opus in occulto a <num>iii</num> acie fiebat. sic omne prius est perfectum opus, quam intellegeretur ab Afranio 
<milestone n="6" unit="section"/>
castra muniri. sub vesperum Caesar intra hanc fossam legiones reducit atque ibi sub armis proxima nocte conquiescit. </p></div2>
<div2 type="chapter" n="42">
<milestone n="1" unit="section"/>
<p>Postero die omnem exercitum intra fossam continet, et, quod longius erat agger petendus, in praesentia 
similem rationem operis instituit, singulaque latera castrorum singulis attribuit legionibus munienda, fossasque ad eandem magnitudinem perfici iubet; reliquas legiones in armis expeditas contra hostem constituit. 
<milestone n="2" unit="section"/>
Afranius Petreiusque terrendi causa atque operis impediendi copias suas ad infimas montis radices producunt et proelio lacessunt. neque idcirco Caesar opus intermittit confisus praesidio legionum trium et munitione fossae. 
<milestone n="3" unit="section"/>
 illi non diu commorati nec longius ab infimo 
<milestone n="4" unit="section"/>
colle progressi copias in castra reducunt. tertio die Caesar vallo castra communit, reliquas cohortes, quas in superioribus castris reliquerat, impedimentaque ad se traduci iubet. </p></div2>
<div2 type="chapter" n="43">
<milestone n="1" unit="section"/>
<p>Erat inter oppidum Ilerdam et proximum collem, 
ubi castra Petreius atque Afranius habebant, planities circiter passuum <num>ccc</num>, atque in hoc fere medio spatio 
<milestone n="2" unit="section"/>
tumulus erat paulo editior. quem si occupavisset Caesar et communivisset, ab oppido et ponte et commeatu omni, quem in oppidum contulerant, se interclusurum adversarios confidebat. 
<milestone n="3" unit="section"/>
 hoc sperans legiones <num>iii</num> ex castris  educit acieque in locis idoneis structa unius legionis antesignanos procurrere atque eum tumulum occupare 
<milestone n="4" unit="section"/>
iubet. qua re cognita celeriter, quae in statione pro castris erant Afrani cohortes, breviore itinere ad eundem 
<milestone n="5" unit="section"/>
occupandum locum mittuntur. contenditur proelio, et, quod prius in tumulum Afraniani venerant, nostri repelluntur atque aliis submissis subsidiis terga vertere seque ad signa legionum recipere coguntur. </p></div2>
<div2 type="chapter" n="44">
<milestone n="1" unit="section"/>
<p>Genus erat pugnae militum illorum, ut magno impetu primo procurrerent, audacter locum caperent, ordines suos non magno opere servarent, rari dispersique 
pugnarent, si premerentur, pedem referre et loco excedere non turpe existimarent, 
<milestone n="2" unit="section"/>
 cum Lusitanis reliquisque barbaris <gap/> genere quodam pugnae assuefacti; quod fere fit, quibus quisque in locis miles inveteraverit, ut multum earum regionum consuetudine moveatur. 
<milestone n="3" unit="section"/>
haec tum ratio nostros perturbavit insuetos huius generis pugnae; circumiri enim sese ab aperto latere procurrentibus singulis arbitrabantur; ipsi autem suos ordines servare neque ab signis discedere neque sine gravi causa eum locum, quem ceperant, dimitti censuerant oportere. 
<milestone n="4" unit="section"/>
 itaque perturbatis antesignanis legio, quae in eo cornu constiterat, locum non tenuit atque in proximum collem sese recepit. </p></div2>
<div2 type="chapter" n="45">
<milestone n="1" unit="section"/>
<p>Caesar paene omni acie perterrita, quod praeter 
opinionem consuetudinemque acciderat, cohortatus suos legionem nonam subsidio ducit; hostem insolenter atque acriter nostros insequentem supprimit rursusque terga vertere seque ad oppidum Ilerdam recipere et sub muro consistere cogit. 
<milestone n="2" unit="section"/>
sed nonae legionis milites elati studio, dum sarcire acceptum detrimentum volunt, temere insecuti longius fugientis in locum iniquum progrediuntur et sub montem, in quo erat oppidum positum Ilerda, 
<milestone n="3" unit="section"/>
succedunt. hinc se recipere cum vellent, rursus illi ex 
<milestone n="4" unit="section"/>
loco superiore nostros premebant. praeruptus locus erat utraque ex parte derectus, ac tantum in latitudinem patebat, ut tres instructae cohortes eum locum explerent, ut neque subsidia a lateribus submitti neque equites 
<milestone n="5" unit="section"/>
laborantibus usui esse possent. ab oppido autem declivis locus tenui fastigio vergebat in longitudinem passus 
<milestone n="6" unit="section"/>
circiter <num>cccc</num>. hac nostris erat receptus, quod eo incitati studio inconsultius processerant; hoc pugnabatur loco et propter angustias iniquo, et quod sub ipsis radicibus montis constiterant, ut nullum frustra telum in eos mitteretur. tamen virtute et patientia nitebantur atque 
<milestone n="7" unit="section"/>
omnia vulnera sustinebant. augebantur illis copiae, atque ex castris cohortes per oppidum crebro submittebantur, ut integri defessis succederent. 
<milestone n="8" unit="section"/>
 hoc idem Caesar facere cogebatur, ut submissis in eundem locum cohortibus defessos reciperet. </p></div2>
<div2 type="chapter" n="46">
<milestone n="1" unit="section"/>
<p>Hoc cum esset modo pugnatum continenter horis 
quinque nostrique gravius a multitudine premerentur, consumptis omnibus telis gladiis destrictis impetum adversus montem in cohortis faciunt, paucisque deiectis 
<milestone n="2" unit="section"/>
reliquos sese convertere cogunt. submotis sub murum cohortibus ac nonnulla parte propter terrorem in oppidum compulsis facilis est nostris receptus datus. 
<milestone n="3" unit="section"/>
 equitatus autem noster ab utroque latere, etsi deiectis atque inferioribus locis constiterat, tamen summa in iugum virtute conititur, atque inter duas acies perequitans commodiorem ac tutiorem nostris receptum dat. ita vario  
<milestone n="4" unit="section"/>
certamine pugnatum est. nostri in primo congressu circiter <num>lxx</num> ceciderunt, in his Q. Fulginius ex primo hastato legionis <num>xiiii</num>, qui propter eximiam virtutem ex inferioribus ordinibus in eum locum pervenerat; vulnerantur 
<milestone n="5" unit="section"/>
amplius <num>dc</num>. ex Afranianis interficiuntur T. Caecilius, primi pili centurio, et praeter eum centuriones <num>iiii</num>, milites amplius <num>cc</num>. </p></div2>
<div2 type="chapter" n="47">
<milestone n="1" unit="section"/>
<p>Sed haec eius diei praefertur opinio, ut se utrique 
<milestone n="2" unit="section"/>
superiores discessisse existimarent: Afraniani, quod cum esse omnium iudicio inferiores viderentur, comminus tamdiu stetissent et nostrorum impetum sustinuissent et initio locum tumulumque tenuissent, quae causa pugnandi fuerat, et nostros primo congressu terga 
<milestone n="3" unit="section"/>
vertere coegissent; nostri autem, quod iniquo loco atque impari congressi numero quinque horis proelium sustinuissent, quod montem gladiis destrictis ascendissent, quod ex loco superiore terga vertere adversarios coegissent atque in oppidum compulissent. 
<milestone n="4" unit="section"/>
 illi eum tumulum, pro quo pugnatum est, magnis operibus muniverunt praesidiumque ibi posuerunt. </p></div2>
<div2 type="chapter" n="48">
<milestone n="1" unit="section"/>
<p>Accidit etiam repentinum incommodum biduo, quo 
haec gesta sunt. tanta enim tempestas cooritur, ut numquam illis locis maiores aquas fuisse constaret. 
<milestone n="2" unit="section"/>
 tum autem ex omnibus montibus nives proluit ac summas ripas fluminis superavit pontisque ambos, quos C. Fabius fecerat, 
<milestone n="3" unit="section"/>
uno die interrupit. quae res magnas difficultates exercitui Caesaris attulit. castra enim, ut supra demonstratum est, cum essent inter flumina duo, Sicorim et Cingam, spatio milium <num>xxx</num>, neutrum horum transiri poterat, 
<milestone n="4" unit="section"/>
necessarioque omnes his angustiis continebantur. neque civitates, quae ad Caesaris amicitiam accesserant, frumentum supportare neque ii, qui pabulatum longius progressi erant, interclusi fluminibus reverti neque maximi commeatus, qui ex Italia Galliaque veniebant, in castra 
<milestone n="5" unit="section"/>
pervenire poterant. tempus erat autem difficillimum, quo neque frumenta in cavernis erant, neque multum a maturitate aberant, ac civitates exinanitae, quod Afranius paene omne frumentum ante Caesaris adventum Ilerdam convexerat, reliqui siquid fuerat, Caesar superioribus diebus consumpserat; 
<milestone n="6" unit="section"/>
 pecora, quod secundum poterat esse inope re subsidium, propter bellum finitimae 
<milestone n="7" unit="section"/>
civitates longius removerant. qui erant pabulandi aut frumentandi causa progressi, hos levis armaturae Lusitani peritique earum regionum caetrati citerioris Hispaniae consectabantur; quibus erat proclive tranare flumen, quod consuetudo eorum omnium est, ut sine utribus ad exercitum non eant. </p></div2>
<div2 type="chapter" n="49">
<milestone n="1" unit="section"/>
<p>At exercitus Afrani omnium rerum abundabat 
copia. multum erat frumentum provisum et convectum superioribus temporibus, multum ex omni provincia 
<milestone n="2" unit="section"/>
comportabatur; magna copia pabuli suppetebat. harum omnium rerum facultates sine ullo periculo pons Ilerdae praebebat et loca trans flumen integra, quo omnino Caesar adire non poterat. </p></div2>
<div2 type="chapter" n="50">
<milestone n="1" unit="section"/>
<p>Hae permanserunt aquae dies complures. conatus 
est Caesar reficere pontes, sed nec magnitudo fluminis permittebat, neque ad ripam dispositae cohortes adversariorum perfici patiebantur. 
<milestone n="2" unit="section"/>
 quod illis prohibere erat facile cum ipsius fluminis natura atque aquae magnitudine, tum quod ex totis ripis in unum atque angustum 
<milestone n="3" unit="section"/>
locum tela iaciebantur; atque erat difficile eodem tempore rapidissimo flumine opera perficere et tela vitare.  </p></div2>
<div2 type="chapter" n="51">
<milestone n="1" unit="section"/>
<p>Nuntiatur Afranio magnos commeatus, qui iter 
habebant ad Caesarem, ad flumen constitisse. venerant eo sagittarii ex Rutenis, equites ex Gallia cum multis carris magnisque impedimentis, ut fert Gallica consuetudo. 
<milestone n="2" unit="section"/>
 erant praeterea cuiusque generis hominum milia circiter <num>vi</num> cum servis liberisque; sed nullus ordo, nullum imperium certum, cum suo quisque consilio uteretur atque omnes sine timore iter facerent usi superiorum temporum atque itinerum licentia. 
<milestone n="3" unit="section"/>
 erant complures honesti adulescentes, senatorum filii et ordinis equestris; erant legationes civitatum, erant legati Caesaris. 
<milestone n="4" unit="section"/>
 hos omnis flumina continebant. ad hos opprimendos cum omni equitatu tribusque legionibus Afranius de nocte proficiscitur inprudentisque ante missis equitibus adgreditur. celeriter sese tamen Galli equites expediunt proeliumque committunt. 
<milestone n="5" unit="section"/>
 ii dum pari certamine res geri potuit, magnum hostium numerum pauci sustinuere; sed ubi signa legionum adpropinquare coeperunt, 
<milestone n="6" unit="section"/>
paucis amissis sese in proximos montes conferunt. hoc pugnae tempus magnum attulit nostris ad salutem momentum; nacti enim spatium se in loca superiora receperunt. desiderati sunt eo die sagittarii circiter <num>cc</num>, equites pauci, calonum atque impedimentorum non magnus numerus. </p></div2>
<div2 type="chapter" n="52">
<milestone n="1" unit="section"/>
<p>His tamen omnibus annona crevit. quae fere res 
non solum inopia praesenti, sed etiam futuri temporis 
<milestone n="2" unit="section"/>
timore ingravescere consuevit. iamque ad denarios <num>l</num> in singulos modios annona pervenerat, et militum vires inopia frumenti deminuerat, atque incommoda in dies 
<milestone n="3" unit="section"/>
augebantur; et tam paucis diebus magna erat rerum  facta commutatio ac se fortuna inclinaverat, ut nostri magna inopia necessariarum rerum conflictarentur, illi omnibus abundarent rebus superioresque haberentur. 
<milestone n="4" unit="section"/>
Caesar iis civitatibus, quae ad eius amicitiam accesserant, quod minor erat frumenti copia, pecus imperabat; calones ad longinquiores civitates dimittebat; ipse praesentem inopiam, quibus poterat subsidiis, tutabatur. </p></div2>
<div2 type="chapter" n="53">
<milestone n="1" unit="section"/>
<p>Haec Afranius Petreiusque et eorum amici pleniora etiam atque uberiora Romam ad suos perscribebant. multa rumores adfingebant, ut paene bellum 
<milestone n="2" unit="section"/>
confectum videretur. quibus litteris nuntiisque Romam perlatis magni domum concursus ad Afranium magnaeque gratulationes fiebant; multi ex Italia ad Cn. Pompeium proficiscebantur, alii, ut principes talem nuntium attulisse, alii, ne eventum belli exspectasse aut ex omnibus novissimi venisse viderentur. </p></div2>
<div2 type="chapter" n="54">
<milestone n="1" unit="section"/>
<p>Cum in his angustiis res esset atque omnes viae 
ab Afranianis militibus equitibusque obsiderentur nec pontes perfici possent, imperat militibus Caesar ut naves faciant, cuius generis eum superioribus annis usus 
<milestone n="2" unit="section"/>
Britanniae docuerat. carinae ac prima statumina ex levi materia fiebant; reliquum corpus navium viminibus 
<milestone n="3" unit="section"/>
contextum coriis integebatur. has perfectas carris iunctis devehit noctu milia passuum a castris <num>xxii</num> militesque his navibus flumen transportat continentemque ripae collem 
<milestone n="4" unit="section"/>
improviso occupat. hunc celeriter, priusquam ab adversariis sentiatur, communit. huc legionem postea transicit atque ex utraque parte pontem institutum biduo perficit. 
<milestone n="5" unit="section"/>
ita commeatus et, qui frumenti causa processerant, tuto ad se recipit et rem frumentariam expedire incipit. </p></div2>
<div2 type="chapter" n="55">
<milestone n="1" unit="section"/>
<p>Eodem die equitum magnam partem flumen transiecit. qui inopinantes pabulatores et sine ullo dissipatos timore adgressi magnum numerum iumentorum 
atque hominum intercipiunt cohortibusque caetratis subsidio missis scienter in duas partes sese distribuunt, alii ut praesidio sint praedae, alii ut venientibus resistant 
<milestone n="2" unit="section"/>
atque eos propellant, unamque cohortem, quae temere ante ceteras extra aciem procurrerat, seclusam ab reliquis circumveniunt atque interficiunt, incolumesque cum magna praeda eodem ponte in castra revertuntur. </p></div2>
<div2 type="chapter" n="56">
<milestone n="1" unit="section"/>
<p>Dum haec ad Ilerdam geruntur, Massilienses usi 
L. Domiti consilio navis longas expediunt numero <num>xvii</num>, 
<milestone n="2" unit="section"/>
quarum erant <num>xi</num> tectae. multa huc minora navigia addunt, ut ipsa multitudine nostra classis terreatur. magnum numerum sagittariorum, magnum Albicorum, de quibus supra demonstratum est, inponunt, atque hos praemiis 
<milestone n="3" unit="section"/>
pollicitationibusque incitant. certas sibi deposcit navis Domitius atque has colonis pastoribusque, quos secum 
<milestone n="4" unit="section"/>
adduxerat, complet. sic omnibus rebus instructa classe magna fiducia ad nostras navis procedunt, quibus praeerat D. Brutus. hae ad insulam, quae est contra Massiliam, stationes obtinebant. </p></div2>
<div2 type="chapter" n="57">
<milestone n="1" unit="section"/>
<p>Erat multo inferior numero navium Brutus. sed 
electos ex omnibus legionibus fortissimos viros, antesignanos, centuriones, Caesar ei classi attribuerat, qui 
<milestone n="2" unit="section"/>
sibi id muneris depoposcerant. hi manus ferreas atque  harpagones paraverant, magnoque numero pilorum, tragularum reliquorumque telorum se instruxerant. ita cognito hostium adventu suas naves ex portu educunt, 
<milestone n="3" unit="section"/>
cum Massiliensibus confligunt. pugnatum est utrimque fortissime atque acerrime; neque multum Albici nostris virtute cedebant, homines asperi et montani et exercitati in armis; 
<milestone n="4" unit="section"/>
atque hi modo digressi a Massiliensibus recentem eorum pollicitationem animis continebant, pastoresque Domiti spe libertatis excitati sub oculis domini suam probare operam studebant. </p></div2>
<div2 type="chapter" n="58">
<milestone n="1" unit="section"/>
<p>Ipsi Massilienses et celeritate navium et scientia 
gubernatorum confisi nostros eludebant impetusque eorum excipiebant et, quoad licebat latiore uti spatio, producta longius acie circumvenire nostros aut pluribus navibus adoriri singulas aut remos transcurrentes detergere, si possent, contendebant. 
<milestone n="2" unit="section"/>
 cum propius erat necessario ventum, ab scientia gubernatorum atque artificiis ad virtutem montanorum confugiebant. 
<milestone n="3" unit="section"/>
nostri cum minus exercitatis remigibus minusque peritis gubernatoribus utebantur, qui repente ex onerariis navibus erant producti nequedum etiam vocabulis armamentorum cognitis, tum etiam tarditate et gravitate navium impediebantur; factae enim subito ex umida materia non 
<milestone n="4" unit="section"/>
eundem usum celeritatis habuerant. itaque dum locus comminus pugnandi daretur, aequo animo singulas binis navibus obiciebant atque iniecta manu ferrea et retenta utraque navi diversi pugnabant atque in hostium naves transcendebant et magno numero Albicorum et pastorum interfecto partem navium deprimunt, nonnullas cum  
<milestone n="5" unit="section"/>
hominibus capiunt, reliquas in portum compellunt. eo die naves Massiliensium cum his, quae sunt captae, intereunt <num>viiii</num>. </p></div2>
<div2 type="chapter" n="59">
<milestone n="1" unit="section"/>
<p>Hoc cum primum Caesari ad Ilerdam nuntiatur, 
<milestone n="2" unit="section"/>
simul perfecto ponte celeriter fortuna mutatur. illi perterriti virtute equitum minus libere, minus audacter vagabantur; alias non longo a castris progressi spatio, ut celerem receptum haberent, angustius pabulabantur, alias longiore circuitu custodias stationesque equitum vitabant, aut aliquo accepto detrimento aut procul equitatu viso ex medio itinere proiectis sarcinis refugiebant. 
<milestone n="3" unit="section"/>
postremo et plures intermittere dies et praeter consuetudinem omnium noctu constituerant pabulari. </p></div2>
<div2 type="chapter" n="60">
<milestone n="1" unit="section"/>
<p>Interim Oscenses et Calagurritani, qui erant cum
Oscensibus contributi, mittunt ad eum legatos seseque 
<milestone n="2" unit="section"/>
imperata facturos pollicentur. hos Tarraconenses et Iacetani et Ausetani et paucis post diebus Illurgavonenses, qui flumen Hiberum attingunt, insequuntur. 
<milestone n="3" unit="section"/>
 petit ab his omnibus, ut se frumento iuvent. pollicentur atque omnibus undique conquisitis iumentis in castra deportant. 
<milestone n="4" unit="section"/>
 transit etiam cohors Illurgavonensis ad eum cognito 
<milestone n="5" unit="section"/>
civitatis consilio et signa ex statione transfert. magna celeriter commutatio rerum. perfecto ponte, magnis quinque civitatibus ad amicitiam adiunctis, expedita re frumentaria, exstinctis rumoribus de auxiliis legionum, quae cum Pompeio per Mauretaniam venire dicebantur, multae longinquiores civitates ab Afranio desciscunt et Caesaris amicitiam sequuntur.  </p></div2>
<div2 type="chapter" n="61">
<milestone n="1" unit="section"/>
<p>Quibus rebus perterritis animis adversariorum 
Caesar, ne semper magno circuitu per pontem equitatus esset mittendus, nactus idoneum locum, fossas pedum 
<num>xxx</num> in latitudinem complures facere instituit, quibus 
partem aliquam Sicoris averteret vadumque in eo flumine 
<milestone n="2" unit="section"/>
efficeret. his paene effectis magnum in timorem Afranius Petreiusque perveniunt, ne omnino frumento pabuloque intercluderentur, quod multum Caesar equitatu valebat. itaque constituunt ipsi locis excedere et in Celtiberiam 
<milestone n="3" unit="section"/>
bellum transferre. huic consilio subfragabatur etiam illa res, quod ex duobus contrariis generibus quae superiore bello cum Sertorio steterant civitates, victae nomen atque imperium absentis Pompei timebant, quae in amicitia manserant magnis adfectae beneficiis eum diligebant, Caesaris autem erat in barbaris 
<milestone n="4" unit="section"/>
nomen obscurius. hic magnos equitatus magnaque auxilia exspectabant et suis locis bellum in hiemem ducere 
<milestone n="5" unit="section"/>
cogitabant. hoc inito consilio toto flumine Hibero navis conquiri et Otogesam adduci iubent. id erat oppidum positum ad Hiberum miliaque passuum a castris aberat 
<milestone n="6" unit="section"/>
<num>xxx</num>. ad eum locum fluminis navibus iunctis pontem imperant fieri legionesque duas flumen Sicorim transducunt 
castraque muniunt vallo pedum <num>xii</num>. </p></div2>
<div2 type="chapter" n="62">
<milestone n="1" unit="section"/>
<p>Qua re per exploratores cognita summo labore 
militum Caesar continuato diem noctemque opere in flumine avertendo huc iam deduxerat rem, ut equites, etsi difficulter atque aegre fiebat, possent tamen atque 
<milestone n="2" unit="section"/>
auderent flumen transire, pedites vero tantummodo  umeris ac summo pectore extarent et cum altitudine aquae tum etiam rapiditate fluminis ad transeundum 
<milestone n="3" unit="section"/>
impedirentur. sed tamen eodem fere tempore pons in Hibero prope effectus nuntiabatur et in Sicori vadum reperiebatur. </p></div2>
<div2 type="chapter" n="63">
<milestone n="1" unit="section"/>
<p>Iam vero eo magis illi maturandum iter existimabant. itaque duabus auxiliaribus cohortibus Ilerdae 
praesidio relictis omnibus copiis Sicorim transeunt et cum duabus legionibus, quas superioribus diebus traduxerant, castra coniungunt. 
<milestone n="2" unit="section"/>
 relinquebatur Caesari nihil, nisi uti equitatu agmen adversariorum male haberet et carperet. pons enim ipsius magnum circuitum habebat, ut multo breviore itinere illi ad Hiberum pervenire 
<milestone n="3" unit="section"/>
possent. equites ab eo missi flumen transeunt, et, cum de tertia vigilia Petreius atque Afranius castra movissent, repente sese ad novissimum agmen ostendunt, et magna multitudine circumfusa morari atque iter impedire incipiunt. </p></div2>
<div2 type="chapter" n="64">
<milestone n="1" unit="section"/>
<p>Prima luce ex superioribus locis, quae Caesaris 
castris erant coniuncta, cernebatur equitatus nostri proelio novissimos illorum premi vehementer ac nonnumquam sustinere extremum agmen atque interrumpi, alias ferri signa et universarum cohortium impetu nostros propelli, dein rursus conversos insequi. 
<milestone n="2" unit="section"/>
totis vero castris milites circulari et dolere hostem ex manibus dimitti, bellum necessario longius duci, centurionesque tribunosque militum adire atque obsecrare, ut per eos Caesar certior fieret, ne labori suo neu periculo parceret; paratos esse sese, posse et audere ea transire flumen, qua traductus esset equitatus. 
<milestone n="3" unit="section"/>
quorum studio et vocibus excitatus Caesar, etsi timebat tantae magnitudini fluminis exercitum obicere, conandum tamen 
<milestone n="4" unit="section"/>
atque experiendum iudicat. itaque infirmiores milites ex omnibus centuriis deligi iubet, quorum aut animus aut 
<milestone n="5" unit="section"/>
vires videbantur sustinere non posse. hos cum legione una praesidio castris relinquit; reliquas legiones expeditas educit magnoque numero iumentorum in flumine 
<milestone n="6" unit="section"/>
supra atque infra constituto traducit exercitum. pauci ex his militibus ablati flumine  ab equitatu excipiuntur ac sublevantur; interit tamen nemo. traducto incolumi exercitu copias instruit triplicemque aciem ducere incipit. 
<milestone n="7" unit="section"/>
ac tantum fuit in militibus studii, ut milium <num>vi</num> ad iter addito ad vadum circuitu magnaque fluminis mora interposita eos, qui de tertia vigilia exissent, ante horam diei <num>viiii</num> consequerentur. </p></div2>
<div2 type="chapter" n="65">
<milestone n="1" unit="section"/>
<p>Quos ubi Afranius procul visos cum Petreio conspexit, nova re perterritus locis superioribus consistit 
<milestone n="2" unit="section"/>
aciemque instruit. Caesar in campis exercitum reficit, ne defessum proelio obiciat; rursus conantis progredi 
<milestone n="3" unit="section"/>
insequitur et moratur. illi necessario maturius quam constituerant, castra ponunt. suberant enim montes atque a milibus passuum <num>v</num> itinera difficilia atque 
<milestone n="4" unit="section"/>
angusta excipiebant. hos montes intrare cupiebant, ut equitatum effugerent Caesaris praesidiisque in angustiis collocatis exercitum itinere prohiberent, ipsi sine periculo ac timore Hiberum copias traducerent. 
<milestone n="5" unit="section"/>
 quod fuit  illis conandum atque omni ratione efficiendum; sed totius diei pugna atque itineris labore defessi rem in posterum diem distulerunt. Caesar quoque in proximo colle castra ponit. </p></div2>
<div2 type="chapter" n="66">
<milestone n="1" unit="section"/>
<p>Media circiter nocte iis qui aquandi causa longius 
a castris processerant, ab equitibus correptis, fit ab his certior Caesar duces adversariorum silentio copias castris educere. quo cognito signum dari iubet et vasa 
<milestone n="2" unit="section"/>
militari more conclamari. illi exaudito clamore veriti ne noctu impediti sub onere confligere cogerentur aut ne ab equitatu Caesaris in angustiis tenerentur, iter supprimunt copiasque in castris continent. 
<milestone n="3" unit="section"/>
 postero die Petreius cum paucis equitibus occulte ad exploranda loca proficiscitur. hoc idem fit ex castris Caesaris. mittitur L. Decidius Saxa cum paucis qui loci naturam 
<milestone n="4" unit="section"/>
perspiciat. uterque idem suis renuntiat: <num>v</num> milia passuum proxima intercedere itineris campestris, inde excipere loca aspera et montuosa; qui prior has angustias occupaverit, ab hoc hostem prohiberi nihil esse negotii. </p></div2>
<div2 type="chapter" n="67">
<milestone n="1" unit="section"/>
<p>Disputatur in consilio a Petreio atque Afranio 
et tempus profectionis quaeritur. plerique censebant, ut noctu iter facerent; posse prius ad angustias veniri, 
<milestone n="2" unit="section"/>
quam sentiretur. alii, quod pridie noctu conclamatum esset Caesaris castris, argumenti sumebant loco non 
<milestone n="3" unit="section"/>
posse clam exiri. circumfundi noctu equitatum Caesaris atque omnia loca atque itinera obsidere; nocturnaque proelia esse vitanda, quod perterritus miles in civili dissensione timori magis quam religioni consulere consuerit. 
<milestone n="4" unit="section"/>
 at luce multum per se pudorem omnium oculis,  multum etiam tribunorum militum et centurionum praesentiam adferre, quibus rebus coerceri milites et in officio contineri soleant. 
<milestone n="5" unit="section"/>
 quare omni ratione esse interdiu perrumpendum; etsi aliquo accepto detrimento, tamen summa exercitus salva locum quem petant capi posse. 
<milestone n="6" unit="section"/>
haec vincit in consilio sententia, et prima luce postridie constituunt proficisci. </p></div2>
<div2 type="chapter" n="68">
<milestone n="1" unit="section"/>
<p>Caesar exploratis regionibus albente caelo omnes 
copias castris educit, magnoque circuitu nullo certo itinere exercitum ducit. nam quae itinera ad Hiberum atque Otogesam pertinebant, castris hostium oppositis 
<milestone n="2" unit="section"/>
tenebantur. ipsi erant transcendendae valles maximae ac difficillimae, saxa multis locis praerupta iter impediebant, ut arma per manus necessario traderentur militesque inermes sublevatique alii ab aliis magnam 
<milestone n="3" unit="section"/>
partem itineris conficerent. sed hunc laborem recusabat nemo, quod eum omnium laborum finem fore existimabant, si hostem Hibero intercludere et frumento prohibere potuissent. </p></div2>
<div2 type="chapter" n="69">
<milestone n="1" unit="section"/>
<p>Ac primo Afraniani milites visendi causa laeti ex 
castris procurrebant contumeliosisque vocibus prosequebantur nostros: necessarii victus inopia coactos fugere atque ad Ilerdam reverti. erat enim iter a proposito 
<milestone n="2" unit="section"/>
diversum, contrariamque in partem iri videbatur. duces vero eorum consilium suum laudibus ferebant, quod se castris tenuissent; multumque eorum opinionem adiuvabat, quod sine iumentis impedimentisque ad iter profectos videbant, ut non posse inopiam diutius sustinere  
<milestone n="3" unit="section"/>
confiderent. sed ubi paulatim retorqueri agmen ad dextram conspexerunt iamque primos superare regionem castrorum animadverterunt, nemo erat adeo tardus aut fugiens laboris quin statim castris exeundum atque 
<milestone n="4" unit="section"/>
occurrendum putaret. conclamatur ad arma, atque omnes copiae paucis praesidio relictis cohortibus exeunt rectoque ad Hiberum itinere contendunt. </p></div2>
<div2 type="chapter" n="70">
<milestone n="1" unit="section"/>
<p>Erat in celeritate omne positum certamen, utri 
prius angustias montesque occuparent. sed exercitum Caesaris viarum difficultates tardabant, Afrani copias 
<milestone n="2" unit="section"/>
equitatus Caesaris insequens morabatur. res tamen ab Afranianis huc erat necessario deducta, ut, si priores montis quos petebant attigissent, ipsi periculum vitarent, impedimenta totius exercitus cohortisque in castris relictas servare non possent; quibus interclusis exercitu Caesaris auxilium ferri nulla ratione poterat. 
<milestone n="3" unit="section"/>
confecit prior iter Caesar atque ex magnis rupibus nactus planitiem in hac contra hostem aciem instruit. Afranius, cum ab equitatu novissimum agmen premeretur et ante se hostem videret, collem quendam nactus ibi constitit. 
<milestone n="4" unit="section"/>
 ex eo loco <num>iiii</num> caetratorum cohortis in montem qui erat in conspectu omnium excelsissimus mittit. hunc magno cursu concitatos iubet occupare, eo consilio, uti ipse eodem omnibus copiis contenderet 
<milestone n="5" unit="section"/>
et mutato itinere iugis Otogesam perveniret. hunc cum obliquo itinere caetrati peterent, conspicatus equitatus Caesaris in cohortis impetum facit; nec minimam partem temporis equitum vim caetrati sustinere potuerunt omnesque ab eis circumventi in conspectu utriusque exercitus interficiuntur. </p></div2>
<div2 type="chapter" n="71">
<milestone n="1" unit="section"/>
<p>Erat occasio bene gerendae rei. neque vero id 
Caesarem fugiebat tanto sub oculis accepto detrimento  perterritum exercitum sustinere non posse, praesertim circumdatum undique equitatu, cum in loco aequo atque aperto confligeretur; idque ex omnibus partibus 
<milestone n="2" unit="section"/>
ab eo flagitabatur. concurrebant legati, centuriones tribunique militum: ne dubitaret proelium committere. 
<milestone n="3" unit="section"/>
omnium esse militum paratissimos animos. Afranianos contra multis rebus sui timoris signa misisse: quod suis non subvenissent, quod de colle non decederent, quod vix equitum incursus sustinerent collatisque in unum locum signis conferti neque ordines neque signa 
<milestone n="4" unit="section"/>
servarent. quodsi iniquitatem loci timeret, datum iri tamen aliquo loco pugnandi facultatem, quod certe inde decedendum esset Afranio nec sine aqua permanere posset. </p></div2>
<div2 type="chapter" n="72">
<milestone n="1" unit="section"/>
<p>Caesar in eam spem venerat se sine pugna et 
sine volnere suorum rem conficere posse, quod re frumentaria adversarios interclusisset. 
<milestone n="2" unit="section"/>
 cur etiam secundo proelio aliquos ex suis amitteret? cur volnerari pateretur optime meritos de se milites? cur denique fortunam periclitaretur? praesertim cum non minus esset 
<milestone n="3" unit="section"/>
imperatoris consilio superare quam gladio. movebatur etiam misericordia civium, quos interficiendos videbat; quibus salvis atque incolumibus rem optinere malebat. 
<milestone n="4" unit="section"/>
hoc consilium Caesaris plerisque non probabatur; milites vero palam inter se loquebantur, quoniam talis occasio victoriae dimitteretur, etiam cum vellet Caesar, sese non esse pugnaturos. ille in sua sententia perseverat et paulum ex eo loco digreditur, ut timorem 
<milestone n="5" unit="section"/>
adversariis minuat. Petreius atque Afranius oblata facultate in castra sese referunt. Caesar praesidiis in  montibus dispositis omni ad Hiberum intercluso itinere, quam proxime potest hostium castris, castra communit. </p></div2>
<div2 type="chapter" n="73">
<milestone n="1" unit="section"/>
<p>Postero die duces adversariorum perturbati, 
quod omnem rei frumentariae fluminisque Hiberi spem 
<milestone n="2" unit="section"/>
dimiserant, de reliquis rebus consultabant. erat unum iter, Ilerdam si reverti vellent, alterum, si Tarraconem peterent. haec consiliantibus eis nuntiantur aquatores 
<milestone n="3" unit="section"/>
ab equitatu premi nostro. qua re cognita crebras stationes disponunt equitum et cohortium alariarum legionariasque intericiunt cohortis vallumque ex castris ad aquam ducere incipiunt, ut intra munitionem et sine 
<milestone n="4" unit="section"/>
timore et sine stationibus aquari possent. id opus inter se Petreius atque Afranius partiuntur ipsique perficiendi operis causa longius progrediuntur. </p></div2>
<div2 type="chapter" n="74">
<milestone n="1" unit="section"/>
<p>Quorum discessu liberam nacti milites colloquiorum facultatem volgo procedunt, et quem quisque 
in castris notum aut municipem habebat, conquirit atque evocat.
<milestone n="2" unit="section"/>
primum agunt gratias omnes omnibus, quod sibi perterritis pridie pepercissent; eorum se beneficio vivere. deinde imperatoris fidem quaerunt, rectene se illi sint commissuri, et quod non ab initio fecerint armaque quod cum hominibus necessariis et consanguineis contulerint, queruntur. 
<milestone n="3" unit="section"/>
 his provocati sermonibus fidem ab imperatore de Petrei atque Afrani vita petunt, nequod in se scelus concepisse neu suos prodidisse videantur. quibus confirmatis rebus se statim signa translaturos confirmant legatosque de pace primorum ordinum centuriones ad Caesarem mittunt.
<milestone n="4" unit="section"/>
interim alii suos in castra invitandi causa adducunt, alii ab suis abducuntur, adeo ut una  castra iam facta ex binis viderentur; compluresque tribuni militum et centuriones ad Caesarem veniunt seque ei commendant.
<milestone n="5" unit="section"/>
idem hoc fit a principibus Hispaniae, quos illi evocaverant et secum in castris habebant obsidum loco. hi suos notos hospitesque quaerebant, per quem quisque eorum aditum commendationis 
<milestone n="6" unit="section"/>
haberet ad Caesarem. Afrani etiam filius adulescens de sua ac parentis sui salute cum Caesare per Sulpicium 
<milestone n="7" unit="section"/>
legatum agebat. erant plena laetitia et gratulatione omnia et eorum qui tanta pericula vitasse, et eorum qui sine volnere tantas res confecisse videbantur, magnumque fructum suae pristinae lenitatis omnium iudicio Caesar ferebat, consiliumque eius a cunctis probabatur. </p></div2>
<div2 type="chapter" n="75">
<milestone n="1" unit="section"/>
<p>Quibus rebus nuntiatis Afranius ab instituto 
opere discedit seque in castra recipit, sic paratus, ut videbatur, ut, quicumque accidisset casus, hunc quieto 
<milestone n="2" unit="section"/>
et aequo animo ferret. Petreius vero non deserit sese. armat familiam; cum hac et praetoria cohorte caetratorum barbarisque equitibus paucis, beneficiariis suis, quos suae custodiae causa habere consueverat, improviso ad vallum advolat, colloquia militum interrumpit, nostros repellit a castris, quos deprendit, interficit. 
<milestone n="3" unit="section"/>
reliqui coeunt inter se et repentino periculo exterriti sinistras sagis involvunt gladiosque destringunt atque ita se a caetratis equitibusque defendunt castrorum propinquitate confisi seque in castra recipiunt et ab iis cohortibus quae erant in statione ad portas, defenduntur. </p></div2>
<div2 type="chapter" n="76">
<milestone n="1" unit="section"/>
<p>Quibus rebus confectis flens Petreius manipulos 
circumit militesque appellat, neu se neu Pompeium absentem imperatorem suum adversariis ad supplicium  
<milestone n="2" unit="section"/>
tradant, obsecrat. fit celeriter concursus in praetorium. postulat, ut iurent omnes se exercitum ducesque non deserturos neque prodituros neque sibi separatim a reliquis consilium capturos. 
<milestone n="3" unit="section"/>
 princeps in haec verba iurat ipse; idem iusiurandum adigit Afranium; subsequuntur tribuni militum centurionesque; centuriatim producti 
<milestone n="4" unit="section"/>
milites idem iurant. edicunt, penes quem quisque sit Caesaris miles, ut producat: productos palam in praetorio interficiunt. sed plerosque ii qui receperant celant noctuque per vallum emittunt. 
<milestone n="5" unit="section"/>
 sic terror oblatus a ducibus, crudelitas in supplicio, nova religio iurisiurandi spem praesentis deditionis sustulit mentesque militum convertit et rem ad pristinam belli rationem redegit. </p></div2>
<div2 type="chapter" n="77">
<milestone n="1" unit="section"/>
<p>Caesar, qui milites adversariorum in castra per 
tempus colloqui venerant, summa diligentia conquiri 
<milestone n="2" unit="section"/>
et remitti iubet. sed ex numero tribunorum militum centurionumque nonnulli sua voluntate apud eum remanserunt. quos ille postea magno in honore habuit; centuriones in priores ordines, equites Romanos in tribunicium restituit honorem. </p></div2>
<div2 type="chapter" n="78">
<milestone n="1" unit="section"/>
<p>Premebantur Afraniani pabulatione, aquabantur aegre. frumenti copiam legionarii nonnullam habebant, quod dierum &dagger;<num>xxii</num> ab Ilerda frumentum iussi 
erant efferre, caetrati auxiliaresque nullam, quorum erant et facultates ad parandum exiguae et corpora 
<milestone n="2" unit="section"/>
insueta ad onera portanda. itaque magnus eorum cotidie numerus ad Caesarem perfugiebat. in his erat angustiis res. sed ex propositis consiliis duobus explicitius videbatur Ilerdam reverti, quod ibi paulum  frumenti reliquerant. ibi se reliquum consilium explicaturos confidebant. 
<milestone n="3" unit="section"/>
 Tarraco aberat longius; quo spatio plures rem posse casus recipere intellegebant. hoc 
<milestone n="4" unit="section"/>
probato consilio ex castris proficiscuntur. Caesar equitatu praemisso, qui novissimum agmen carperet atque impediret, ipse cum legionibus subsequitur. nullum intercedebat tempus, quin extremi cum equitibus proeliarentur. </p></div2>
<div2 type="chapter" n="79">
<milestone n="1" unit="section"/>
<p>Genus erat hoc pugnae. expeditae cohortes novissimum agmen claudebant pluresque in locis cam<milestone n="2" unit="section"/>
pestribus subsistebant. si mons erat ascendendus, facile ipsa loci natura periculum repellebat, quod ex locis superioribus, qui antecesserant, desuper ascendentis 
<milestone n="3" unit="section"/>
protegebant; cum vallis aut locus declivis suberat neque ii qui antecesserant morantibus opem ferre poterant, equites vero ex loco superiore in aversos tela coiciebant, 
<milestone n="4" unit="section"/>
tum magno erat in periculo res. relinquebatur, ut cum eiusmodi locis esset adpropinquatum, legionum signa consistere iuberent magnoque impetu equitatum repellerent, eo submoto repente incitati cursu sese in vallis universi demitterent atque ita transgressi rursus in locis 
<milestone n="5" unit="section"/>
superioribus consisterent. nam tantum ab equitum suorum auxiliis aberant, quorum numerum habebant magnum, ut eos superioribus perterritos proeliis in medium reciperent agmen ultroque eos tuerentur; quorum nulli ex itinere excedere licebat, quin ab equitatu Caesaris exciperetur. </p></div2>
<div2 type="chapter" n="80">
<milestone n="1" unit="section"/>
<p>Tali dum pugnatur modo, lente atque paulatim  
proceditur crebroque, ut sint auxilio suis, subsistunt; 
<milestone n="2" unit="section"/>
ut tum accidit. milia enim progressi <num>iiii</num> vehementiusque peragitati ab equitatu montem excelsum capiunt ibique una fronte contra hostem castra muniunt neque 
<milestone n="3" unit="section"/>
iumentis onera deponunt. ubi Caesaris castra posita tabernaculaque constituta et dimissos equites pabulandi causa animum adverterunt, sese subito proripiunt hora circiter sexta eiusdem diei et spem nacti morae discessu nostrorum equitum iter facere incipiunt. 
<milestone n="4" unit="section"/>
 qua re animum adversa Caesar refectis legionibus subsequitur, praesidio impedimentis paucas cohortis relinquit; hora <num>x</num> subsequi, pabulatores equitesque revocari iubet. celeriter equitatus ad cotidianum itineris officium revertitur. 
<milestone n="5" unit="section"/>
 pugnatur acriter ad novissimum agmen, adeo ut paene terga convertant, compluresque milites, etiam nonnulli centuriones, interficiuntur. instabat agmen Caesaris atque universum inminebat. </p></div2>
<div2 type="chapter" n="81">
<milestone n="1" unit="section"/>
<p>Tum vero neque ad explorandum idoneum locum 
castris neque ad progrediendum data facultate consistunt necessario et procul ab aqua et natura iniquo 
<milestone n="2" unit="section"/>
loco castra ponunt. sed isdem de causis Caesar, quae supra sunt demonstratae, proelio non lacessit. et eo die tabernacula statui passus non est, quo paratiores essent ad insequendum omnes, sive noctu sive interdiu erumperent.
<milestone n="3" unit="section"/>
illi animadverso vitio castrorum tota nocte munitiones proferunt castraque castris convertunt. hoc idem postero die a prima luce faciunt totumque in ea re diem consumunt. 
<milestone n="4" unit="section"/>
 sed quantum opere processerant et castra protulerant, tanto aberant ab aqua longius, et praesenti malo aliis malis remedia dabantur. 
<milestone n="5" unit="section"/>
 prima nocte aquandi causa nemo egreditur ex  castris; proximo die praesidio in castris relicto universas ad aquam copias educunt, pabulatum emittitur 
<milestone n="6" unit="section"/>
nemo. his eos suppliciis male haberi Caesar et necessariam subire deditionem quam proelio decertare malebat. conatur tamen eos vallo fossaque circummunire, ut quam maxime repentinas eorum eruptiones demoretur; quo necessario descensuros existimabat. 
<milestone n="7" unit="section"/>
 illi et inopia pabuli adducti et quo essent ad iter expeditiores, omnia sarcinaria iumenta interfici iubent. </p></div2>
<div2 type="chapter" n="82">
<milestone n="1" unit="section"/>
<p>In his operibus consiliisque biduum consumitur. 
tertio die magna iam pars operis Caesaris processerat. illi impediendae reliquae munitionis causa hora circiter <num>viiii</num> signo dato legiones educunt aciemque sub 
<milestone n="2" unit="section"/>
castris instruunt. Caesar ab opere legiones revocat, equitatum omnem convenire iubet, aciem instruit; contra opinionem enim militum famamque omnium videri proelium defugisse magnum detrimentum adferebat. 
<milestone n="3" unit="section"/>
sed eisdem de causis, quae sunt cognitae, quominus dimicare vellet, movebatur, atque hoc etiam magis, quod spatii brevitas etiam in fugam coniectis adversariis non multum ad summam victoriae iuvare poterat. 
<milestone n="4" unit="section"/>
non enim amplius pedum milibus duobus a castris castra distabant. hinc duas partes acies occupabant duae; tertia vacabat ad incursum atque impetum militum relicta. 
<milestone n="5" unit="section"/>
 si proelium committeretur, propinquitas castrorum celerem superatis ex fuga receptum dabat. hac de causa constituerat signa inferentibus resistere, prior proelio non lacessere.  </p></div2>
<div2 type="chapter" n="83">
<milestone n="1" unit="section"/>
<p>Acies erat Afraniana duplex legionum <num>v</num>, tertium 
<milestone n="2" unit="section"/>
in subsidiis locum alariae cohortes obtinebant; Caesaris triplex; sed primam aciem quaternae cohortes ex <num>v</num> legionibus tenebant, has subsidiariae ternae et rursus aliae totidem suae cuiusque legionis subsequebantur; sagittarii funditoresque media continebantur acie, equitatus latera cingebat.
<milestone n="3" unit="section"/>
tali instructa acie tenere uterque propositum videbatur: Caesar, nisi coactus proelium non committeret, ille, ut opera Caesaris impediret. producitur tamen res aciesque ad solis occasum continentur; inde utrique in castra discedunt. 
<milestone n="4" unit="section"/>
postero die munitiones institutas Caesar parat perficere; illi vadum fluminis Sicoris temptare, si transire 
<milestone n="5" unit="section"/>
possent. qua re animadversa Caesar Germanos levis armaturae equitumque partem flumen traicit crebrasque in ripis custodias disponit. </p></div2>
<div2 type="chapter" n="84">
<milestone n="1" unit="section"/>
<p>Tandem omnibus rebus obsessi quartum iam 
diem sine pabulo retentis iumentis, aquae lignorum frumenti inopia, colloquium petunt et id, si fieri possit, 
<milestone n="2" unit="section"/>
semoto a militibus loco. ubi id a Caesare negatum, et palam si colloqui vellent, concessum est, datur obsidis loco Caesari filius Afrani. venitur in eum locum quem 
<milestone n="3" unit="section"/>
Caesar delegit. audiente utroque exercitu loquitur Afranius: non esse aut ipsis aut militibus suscensendum, quod fidem erga imperatorem suum Cn. Pompeium conservare voluerint. 
<milestone n="4" unit="section"/>
 sed satis iam fecisse officio satisque supplicii tulisse perpessos omnium rerum inopiam. nunc vero paene ut feras circummunitos prohiberi aqua, prohiberi ingressu, neque corpore dolorem neque animo ignominiam ferre posse. 
<milestone n="5" unit="section"/>
 itaque se  victos confiteri; orare atque obsecrare, siqui locus misericordiae relinquatur, ne ad ultimum supplicium progredi necesse habeant. haec quam potest demississime et subiectissime exponit. </p></div2>
<div2 type="chapter" n="85">
<milestone n="1" unit="section"/>
<p>Ad ea Caesar respondit: nulli omnium has partis 
<milestone n="2" unit="section"/>
vel querimoniae vel miserationis minus convenisse. reliquos enim omnis officium suum praestitisse: se, qui etiam bona condicione et loco et tempore aequo confligere noluerit, ut quam integerrima essent ad pacem omnia; exercitum suum, qui iniuria etiam accepta suisque interfectis, quos in sua potestate habuerit, conservarit et texerit; illius denique exercitus milites, qui per se de concilianda pace egerint, qua in re omnium suorum vitae consulendum putarint.
<milestone n="3" unit="section"/>
sic omnium ordinum partis in misericordia constitisse, ipsos duces a pace abhorruisse; eos neque colloquii neque indutiarum iura servasse et homines imperitos et per colloquium deceptos crudelissime interfecisse. 
<milestone n="4" unit="section"/>
 accidisse igitur his, quod plerumque hominibus nimia pertinacia atque adrogantia accidere soleat, uti eo recurrant et id cupidissime petant, quod paulo ante contempserint. 
<milestone n="5" unit="section"/>
neque nunc se illorum humilitate neque aliqua temporis opportunitate postulare, quibus rebus opes augeantur suae; sed eos exercitus, quos contra se multos 
<milestone n="6" unit="section"/>
iam annos aluerint, velle dimitti. neque enim sex legiones alia de causa missas in Hispaniam septimamque ibi conscriptam, neque tot tantasque classis paratas neque submissos duces rei militaris peritos. 
<milestone n="7" unit="section"/>
 nihil horum ad pacandas Hispanias, nihil ad usum provinciae provisum, quae propter diuturnitatem pacis nullum auxilium desiderarit. 
<milestone n="8" unit="section"/>
 omnia haec iam pridem contra se parari; in se novi generis imperia constitui, ut  idem ad portas urbanis praesideat rebus et duas bellicosissimas provincias absens tot annos obtineat; 
<milestone n="9" unit="section"/>
 in se iura magistratuum commutari, ne ex praetura et consulatu, ut semper, sed per paucos probati et electi in provincias mittantur; in se aetatis excusationem nihil valere, quin superioribus bellis probati ad optinendos 
<milestone n="10" unit="section"/>
exercitus evocentur; in se uno non servari, quod sit omnibus datum semper imperatoribus, ut rebus feliciter gestis aut cum honore aliquo aut certe sine ignominia domum revertantur exercitumque dimittant. 
<milestone n="11" unit="section"/>
 quae tamen omnia et se tulisse patienter et esse laturum; neque nunc id agere, ut ab illis abductum exercitum teneat ipse, quod tamen sibi difficile non sit, sed ne illi habeant, quo 
<milestone n="12" unit="section"/>
contra se uti possint. proinde, ut esset dictum, provinciis excederent exercitumque dimitterent; si id sit factum, se nociturum nemini. hanc unam atque extremam esse pacis condicionem. </p></div2>
<div2 type="chapter" n="86">
<milestone n="1" unit="section"/>
<p>Id vero militibus fuit pergratum et iucundum, ut 
ex ipsa significatione cognosci potuit, ut, qui aliquid iusti incommodi expectavissent, ultro praemium missionis ferrent. 
<milestone n="2" unit="section"/>
 nam cum de loco et de tempore eius rei controversia inferretur, et voce et manibus universi ex vallo, ubi constiterant, significare coeperunt, ut statim dimitterentur, neque omni interposita fide firmum 
<milestone n="3" unit="section"/>
esse posse, si in aliud tempus differretur. paucis cum esset in utramque partem verbis disputatum, res huc deducitur, ut ii qui habeant domicilium aut possessionem in Hispania, statim, reliqui ad Varum flumen dimittantur; nequid iis noceatur neu quis invitus sacramentum dicere cogatur, a Caesare cavetur. 
<milestone n="4" unit="section"/>
  </p></div2>
<div2 type="chapter" n="87">
<milestone n="1" unit="section"/>
<p>Caesar ex eo tempore, dum ad flumen Varum 
veniatur, se frumentum daturum pollicetur. addit etiam, ut quid quisque eorum in bello amiserit, quae sint penes milites suos, iis qui amiserant restituatur; militibus aequa facta aestimatione pecuniam pro his 
<milestone n="2" unit="section"/>
rebus dissolvit. quascumque postea controversias inter se milites habuerunt, sua sponte ad Caesarem in ius 
<milestone n="3" unit="section"/>
adierunt. Petreius atque Afranius cum stipendium ab legionibus paene seditione facta flagitaretur, cuius illi diem nondum venisse dicerent, Caesar ut cognosceret, postulatum est, eoque utrique, quod statuit, contenti 
<milestone n="4" unit="section"/>
fuerunt. parte circiter tertia exercitus eo biduo dimissa duas legiones suas antecedere, reliquas subsequi iussit, ut non longo inter se spatio castra facerent, eique 
<milestone n="5" unit="section"/>
negotio Q. Fufium Calenum legatum praefecit. hoc eius praescripto ex Hispania ad Varum flumen est iter factum, atque ibi reliqua pars exercitus dimissa est. 
</p></div2></div1>
<div1 type="book" n="2">
<head>C. Iuli Caesaris Commentariorum De Bello Civili, Liber Secundus</head>
<div2 type="chapter" n="1">
<milestone n="1" unit="section"/>
<p>Dum haec in Hispania geruntur, C. Trebonius 
legatus, qui ad oppugnationem Massiliae relictus erat, duabus ex partibus aggerem, vineas turresque ad oppidum agere instituit. 
<milestone n="2" unit="section"/>
 una erat proxima portu navalibusque, altera ad portam, qua est aditus ex Gallia atque Hispania, ad id mare, quod adiacet ad ostium 
<milestone n="3" unit="section"/>
Rhodani. Massilia enim fere tribus ex oppidi partibus  mari alluitur; reliqua quarta est, quae aditum habeat ab terra. huius quoque spatii pars ea quae ad arcem pertinet, loci natura et valle altissima munita longam 
<milestone n="4" unit="section"/>
et difficilem habet oppugnationem. ad ea perficienda opera C. Trebonius magnam iumentorum atque hominum multitudinem ex omni provincia vocat, vimina materiamque comportari iubet. quibus conparatis rebus aggerem in altitudinem pedum <num>lxxx</num> exstruit. </p></div2>
<div2 type="chapter" n="2">
<milestone n="1" unit="section"/>
<p>Sed tanti erant antiquitus in oppido omnium 
rerum ad bellum apparatus tantaque multitudo tormentorum, ut eorum vim nullae contextae viminibus 
<milestone n="2" unit="section"/>
vineae sustinere possent. asseres enim pedum <num>xii</num> cuspidibus praefixi atque hi maximis balistis missi per 
<milestone n="3" unit="section"/>
quattuor ordines cratium in terram defigebantur. itaque pedalibus lignis coniunctis inter se porticus integebantur, atque hac agger inter manus proferebatur. 
<milestone n="4" unit="section"/>
antecedebat testudo pedum <num>lx</num> aequandi loci causa facta item ex fortissimis lignis, convoluta omnibus rebus, quibus ignis iactus et lapides defendi possent. 
<milestone n="5" unit="section"/>
sed magnitudo operum, altitudo muri atque turrium, multitudo tormentorum omnem administrationem tardabat. 
<milestone n="6" unit="section"/>
 crebrae etiam per Albicos eruptiones fiebant ex oppido, ignesque aggeri et turribus inferebantur. quae facile nostri milites repellebant magnisque ultro inlatis detrimentis eos, qui eruptionem fecerant, in oppidum reiciebant. </p></div2>
<div2 type="chapter" n="3">
<milestone n="1" unit="section"/>
<p>Interim L. Nasidius ab Cn. Pompeio cum classe 
navium <num>ivx</num>, in quibus paucae erant aeratae, L. Domitio Massiliensibusque subsidio missus freto Siciliae 
<milestone n="2" unit="section"/>
imprudente atque inopinante Curione pervehitur adpulsisque Messanam navibus atque inde propter repentinum terrorem principum ac senatus fuga facta ex navalibus eorum navem deducit.
<milestone n="3" unit="section"/>
hac adiuncta ad reliquas naves cursum Massiliam versus perficit  praemissaque clam navicula Domitium Massiliensisque de suo adventu certiores facit eosque magnopere hortatur, ut rursus cum Bruti classe additis suis auxiliis confligant. </p></div2>
<div2 type="chapter" n="4">
<milestone n="1" unit="section"/>
<p>Massilienses post superius incommodum veteres ad eundem numerum ex navalibus productas navis 
refecerant summaque industria armaverant&mdash;remigum, gubernatorum magna copia subpetebat&mdash;
<milestone n="2" unit="section"/>
piscatoriasque adiecerant atque contexerant, ut essent ab ictu telorum remiges tuti; has sagittariis tormentisque conpleverunt. 
<milestone n="3" unit="section"/>
tali modo instructa classe omnium seniorum, matrum familiae, virginum precibus et fletu excitati, extremo tempore civitati subvenirent, non minore animo ac fiducia quam ante dimicaverant, naves conscendunt. 
<milestone n="4" unit="section"/>
communi enim fit vitio naturae, ut invisitatis atque incognitis rebus magis confidamus vehementiusque exterreamur; ut tum accidit. adventus enim L. Nasidi summa spe et voluntate civitatem conpleverat. 
<milestone n="5" unit="section"/>
nacti idoneum ventum ex portu exeunt et Tauroenta, quod est castellum Massiliensium, ad Nasidium perveniunt ibique naves expediunt rursusque se ad confligendum animo confirmant et consilia communicant. dextra pars attribuitur Massiliensibus, sinistra Nasidio. </p></div2>
<div2 type="chapter" n="5">
<milestone n="1" unit="section"/>
<p>Eodem Brutus contendit aucto navium numero. 
nam ad eas, quae factae erant Arelate per Caesarem, captivae Massiliensium accesserant sex. has superioribus diebus refecerat atque omnibus rebus instruxerat. 
<milestone n="2" unit="section"/>
 itaque suos cohortatus, quos integros superavissent, ut victos contemnerent, plenus spei bonae atque animi adversus eos proficiscitur. 
<milestone n="3" unit="section"/>
facile erat ex castris C. Treboni atque omnibus superioribus locis prospicere in urbem, ut omnis iuventus, quae in oppido remanserat, omnesque superioris aetatis cum liberis atque uxoribus &dagger;publicis custodiisque&dagger; aut muro ad caelum manus tenderent aut templa deorum immortalium adirent et ante simulacra proiecti victoriam ab dis exposcerent.
<milestone n="4" unit="section"/>
neque erat quisquam omnium, quin in eius diei casu suarum omnium fortunarum eventum consistere existimaret. 
<milestone n="5" unit="section"/>
 nam et honesti ex iuventute et cuiusque aetatis amplissimi nominatim evocati atque obsecrati navis conscenderant, ut siquid adversi accidisset, ne ad conandum quidem sibi quicquam reliqui fore viderent; si superavissent, vel domesticis opibus vel externis auxiliis de salute urbis confiderent. </p></div2>
<div2 type="chapter" n="6">
<milestone n="1" unit="section"/>
<p>Commisso proelio Massiliensibus res nulla ad 
virtutem defuit. sed memores eorum praeceptorum, quae paulo ante ab suis acceperant, hoc animo decertabant, ut nullum aliud tempus ad conandum habituri viderentur, et quibus in pugna vitae periculum accideret, non ita multo se reliquorum civium fatum antecedere existimarent, quibus urbe capta eadem esset 
<milestone n="2" unit="section"/>
belli fortuna patienda. diductisque nostris paulatim navibus et artificio gubernatorum et mobilitati navium locus dabatur, et siquando nostri facultatem nacti ferreis manibus iniectis navem religaverant, undique suis 
<milestone n="3" unit="section"/>
laborantibus succurrebant. neque vero coniuncti Albici comminus pugnando deficiebant neque multum cedebant virtute nostris. simul ex minoribus navibus magna vis eminus missa telorum multa nostris de improviso imprudentibus atque inpeditis vulnera inferebant. 
<milestone n="4" unit="section"/>
 conspicataeque naves triremes duae navem D. Bruti, quae ex insigni facile agnosci poterat, duabus  ex partibus sese in eam incitaverant. sed tantum re provisa Brutus celeritate navis enisus est ut parvo 
<milestone n="5" unit="section"/>
momento antecederet. illae adeo graviter inter se incitatae conflixerunt, ut vehementissime utraque ex concursu laborarent, altera vero praefracto rostro tota 
<milestone n="6" unit="section"/>
conlabefieret. qua re animadversa, quae proximae ei loco ex Bruti classe naves erant, in eas inpeditas impetum faciunt celeriterque ambas deprimunt. </p></div2>
<div2 type="chapter" n="7">
<milestone n="1" unit="section"/>
<p>Sed Nasidianae naves nullo usui fuerunt celeriterque pugna excesserunt. non enim has aut conspectus patriae aut propinquorum praecepta ad extre<milestone n="2" unit="section"/>
mum vitae periculum adire cogebant. itaque ex eo numero navium nulla desiderata est; ex Massiliensium classe <num>v</num> sunt depressae, <num>iiii</num> captae, una cum Nasidianis profugit; quae omnes citeriorem Hispaniam petiverunt. 
<milestone n="3" unit="section"/>
 at ex reliquis una praemissa Massiliam huius nuntii perferendi gratia cum iam adpropinquaret urbi, omnis sese multitudo ad cognoscendum effudit, et re cognita tantus luctus excepit, ut urbs ab hostibus capta 
<milestone n="4" unit="section"/>
eodem vestigio videretur. Massilienses tamen nihilo setius ad defensionem urbis reliqua apparare coeperunt. </p></div2>
<div2 type="chapter" n="8">
<milestone n="1" unit="section"/>
<p>Est animadversum ab legionariis, qui dextram 
partem operis administrabant, ex crebris hostium eruptionibus magno sibi esse praesidio posse, si ibi pro castello ac receptaculo turrim ex latere sub muro fecissent. quam primo ad repentinos incursus humilem parvamque fecerunt. 
<milestone n="2" unit="section"/>
 huc se referebant; hinc, siqua maior oppresserat vis, propugnabant; hinc ad repellendum et prosequendum hostem procurrebant. patebat haec quoquoversus pedes <num>xxx</num>, sed parietum crassitudo pedes <num>v</num>. 
<milestone n="3" unit="section"/>
 postea vero, ut est rerum omnium magister usus, hominum adhibita sollertia inventum est  magno esse usui posse, si haec esset in altitudinem turris elata. id hac ratione perfectum est. </p></div2>
<div2 type="chapter" n="9">
<milestone n="1" unit="section"/>
<p>Ubi turris altitudo perducta est ad contabulationem, eam in parietes instruxerunt, ita ut capita 
tignorum extrema parietum structura tegerentur, nequid emineret, ubi ignis hostium adhaeresceret. 
<milestone n="2" unit="section"/>
 hanc insuper contignationem, quantum tectum plutei ac vinearum passum est, latericulo adstruxerunt supraque eum locum duo tigna transversa iniecerunt non longe ab extremis parietibus, quibus suspenderent eam contignationem quae turri tegimento esset futura, supraque ea tigna derecto transversas trabes iniecerunt easque axibus religaverunt. 
<milestone n="3" unit="section"/>
 has trabes paulo longiores atque eminentiores quam extremi parietes erant, effecerunt ut esset ubi tegimenta praependere possent ad defendendos ictus ac repellendos, cum infra eam contignationem parietes extruerentur; 
<milestone n="4" unit="section"/>
 eamque contabulationem summam lateribus lutoque constraverunt, nequid ignis hostium nocere posset, centonesque insuper iniecerunt, ne aut tela tormentis missa tabulationem perfringerent, aut saxa ex catapultis latericium discuterent. 
<milestone n="5" unit="section"/>
 storias autem ex funibus ancorariis tres in longitudinem parietum turris latas <num>iiii</num> pedes fecerunt easque ex tribus partibus quae ad hostes vergebant, eminentibus trabibus circum turrim praependentes religaverunt; quod unum genus tegimenti aliis locis erant experti nullo telo neque tormento traici posse. 
<milestone n="6" unit="section"/>
ubi vero ea pars turris, quae erat perfecta, tecta atque munita est ab omni ictu hostium, pluteos ad alia opera  abduxerunt; turris tectum per se ipsum pressionibus 
<milestone n="7" unit="section"/>
ex contignatione prima suspendere ac tollere coeperunt. ubi quantum storiarum demissio patiebatur, tantum elevarant, intra haec tegimenta abditi atque muniti parietes lateribus exstruebant, rursusque alia 
<milestone n="8" unit="section"/>
pressione ad aedificandum sibi locum expediebant. ubi tempus alterius contabulationis videbatur, tigna item ut primo tecta extremis lateribus instruebant exque ea contignatione rursus summam contabulationem storiasque elevabant. 
<milestone n="9" unit="section"/>
 ita tuto ac sine ullo vulnere ac periculo <num>vi</num> tabulata exstruxerunt fenestrasque, quibus in locis visum est, ad tormenta mittenda in struendo reliquerunt. </p></div2>
<div2 type="chapter" n="10">
<milestone n="1" unit="section"/>
<p>Ubi ex ea turri quae circum essent opera tueri 
se posse sunt confisi, musculum pedes <num>lx</num> longum ex materia bipedali, quem a turri latericia ad hostium turrim murumque perducerent, facere instituerunt. 
<milestone n="2" unit="section"/>
cuius musculi haec erat forma. duae primum trabes in solo aeque longae distantes inter se pedes <num>iiii</num> collocantur inque eis columellae pedum in altitudinem <num>v</num> 
<milestone n="3" unit="section"/>
defiguntur. has inter se capreolis molli fastigio coniungunt, ubi tigna quae musculi tegendi causa ponant collocentur. eo super tigna bipedalia iniciunt eaque 
<milestone n="4" unit="section"/>
laminis clavisque religant. ad extremum musculi tectum trabesque extremas quadratas regulas <num>iiii</num> patentis digitos defigunt, quae lateres, qui super musculo struantur, contineant. 
<milestone n="5" unit="section"/>
 ita fastigato atque ordinatim structo ut trabes erant in capreolis collocatae, lateribus lutoque musculus, ut ab igni qui ex muro iaceretur tutus esset, contegitur. 
<milestone n="6" unit="section"/>
super lateres coria inducuntur, ne canalibus aqua immissa lateres diluere posset. coria autem ne rursus igni ac lapidibus corrumpantur, centonibus conteguntur. 
<milestone n="7" unit="section"/>
 hoc opus omne tectum vineis ad ipsam turrim perficiunt subitoque inopinantibus hostibus machinatione navali phalangis subiectis ad turrim hostium admovent, ut aedificio iungatur. </p></div2>
<div2 type="chapter" n="11">
<milestone n="1" unit="section"/>
<p>Quo malo perterriti subito oppidani saxa, quam 
maxima possunt, vectibus promovent, praecipitataque muro in musculum devolvunt. ictum firmitas materiae sustinet, et quidquid incidit, fastigio musculi elabitur. 
<milestone n="2" unit="section"/>
id ubi vident, mutant consilium; cupas taeda ac pice refertas incendunt easque de muro in musculum devolvunt. involutae labuntur, delapsae ab lateribus longuriis furcisque ab opere removentur. 
<milestone n="3" unit="section"/>
 interim sub musculo milites vectibus infima saxa turris hostium, quibus fundamenta continebantur, convellunt. musculus ex turri latericia a nostris telis tormentisque defenditur; hostes ex muro ac turribus submoventur; 
<milestone n="4" unit="section"/>
non datur libera muri defendendi facultas. conpluribus iam lapidibus ex illa quae suberat turri subductis repentina ruina pars eius turris concidit, pars reliqua consequens procumbebat, cum hostes urbis direptione perterriti inermes cum infulis se porta foras universi proripiunt, ad legatos atque exercitum supplices manus tendunt. </p></div2>
<div2 type="chapter" n="12">
<milestone n="1" unit="section"/>
<p>Qua nova re oblata omnis administratio belli 
consistit, militesque aversi a proelio ad studium audiendi et cognoscendi feruntur. 
<milestone n="2" unit="section"/>
 ubi hostes ad legatos exercitumque pervenerunt, universi se ad pedes proiciunt; orant, ut adventus Caesaris expectetur. 
<milestone n="3" unit="section"/>
 captam  suam urbem videre, opera perfecta, turrim subrutam; itaque ab defensione desistere. nullam exoriri moram posse, quominus cum venisset, si imperata non facerent ad nutum, e vestigio diriperentur. 
<milestone n="4" unit="section"/>
 docent, si omnino turris concidisset, non posse milites contineri, quin spe praedae in urbem inrumperent urbemque delerent. haec atque eiusdem generis complura ut ab hominibus doctis magna cum misericordia fletuque pronuntiantur. </p></div2>
<div2 type="chapter" n="13">
<milestone n="1" unit="section"/>
<p>Quibus rebus commoti legati milites ex opere 
deducunt, oppugnatione desistunt; operibus custodias 
<milestone n="2" unit="section"/>
relinquunt. indutiarum quodam genere misericordia facto adventus Caesaris expectatur. nullum ex muro, nullum a nostris mittitur telum; ut re confecta omnes 
<milestone n="3" unit="section"/>
curam et diligentiam remittunt. Caesar enim per litteras Trebonio magnopere mandaverat, ne per vim oppidum expugnari pateretur, ne gravius permoti milites et defectionis odio et contemptione sui et diutino labore 
<milestone n="4" unit="section"/>
omnes puberes interficerent; quod se facturos minabantur aegreque tunc sunt retenti, quin oppidum inrumperent, graviterque eam rem tulerunt, quod stetisse per Trebonium, quominus oppido potirentur, videbatur. </p></div2>
<div2 type="chapter" n="14">
<milestone n="1" unit="section"/>
<p>At hostes sine fide tempus atque occasionem 
fraudis ac doli quaerunt, interiectisque aliquot diebus, nostris languentibus atque animo remissis, subito meridiano tempore, cum alius discessisset, alius ex diutino labore in ipsis operibus quieti se dedisset, arma vero omnia reposita contectaque essent, portis se foras erumpunt, secundo magnoque vento ignem operibus inferunt. 
<milestone n="2" unit="section"/>
hunc sic distulit ventus, uti uno tempore agger plutei testudo turris tormenta flammam conciperent et prius haec omnia consumerentur, quam quemadmodum accidisset, animadverti posset. 
<milestone n="3" unit="section"/>
nostri repentina fortuna permoti arma quae possunt adripiunt, alii ex castris sese incitant. fit in hostis impetus eorum, sed de muro sagittis tormentisque fugientes persequi prohibentur. 
<milestone n="4" unit="section"/>
 illi sub murum se recipiunt ibique musculum turrimque latericiam libere incendunt. ita multorum mensum labor hostium perfidia et vi tempestatis puncto temporis interiit. 
<milestone n="5" unit="section"/>
 temptaverunt hoc idem Massilienses postero die. eandem nacti tempestatem maiore cum fiducia ad alteram turrim aggeremque eruptione pugnaverunt multumque ignem intulerunt. 
<milestone n="6" unit="section"/>
 sed ut superioris temporis contentionem nostri omnem remiserant, ita proximi diei casu admoniti omnia ad defensionem paraverant. itaque multis interfectis reliquos infecta re in oppidum reppulerunt. </p></div2>
<div2 type="chapter" n="15">
<milestone n="1" unit="section"/>
<p>Trebonius ea quae sunt amissa multo maiore 
militum studio administrare et reficere instituit. nam ubi tantos suos labores et apparatus male cecidisse viderunt, indutiisque per scelus violatis suam virtutem inrisui fore perdoluerunt, quod, unde agger omnino conportari posset, nihil erat reliquum, omnibus arboribus longe lateque in finibus Massiliensium excisis et convectis, aggerem novi generis atque inauditum ex latericiis duobus muris senum pedum crassitudine atque eorum murorum contignatione facere instituerunt aequa fere altitudine, atque ille congesticius ex materia fuerat agger. 
<milestone n="2" unit="section"/>
 ubi aut spatium inter muros aut imbecillitas materiae postulare videretur, pilae interponuntur, traversaria tigna iniciuntur, quae firmamento esse possint, et quidquid est contignatum, cratibus consternitur, crates luto integuntur. 
<milestone n="3" unit="section"/>
 sub tecto miles dextra ac sinistra muro tectus, adversus plutei obiectu, operi quaecumque sunt usui, sine periculo 
<milestone n="4" unit="section"/>
subportat. celeriter res administratur; diuturni laboris detrimentum sollertia et virtute militum brevi reconciliatur. portae, quibus locis videtur, eruptionis causa in muro relinquuntur. </p></div2>
<div2 type="chapter" n="16">
<milestone n="1" unit="section"/>
<p>Quod ubi hostes viderunt, ea, quae diu longoque spatio refici non posse sperassent, paucorum dierum opera et labore ita refecta, ut nullus perfidiae 
neque eruptioni locus esset, neque quicquam omnino relinqueretur, qua aut telis militibus aut igni operibus 
<milestone n="2" unit="section"/>
noceri posset, eodemque exemplo sentiunt totam urbem, qua sit aditus ab terra, muro turribusque circumiri posse, sic ut ipsis consistendi in suis munitionibus locus non esset, cum paene inaedificata in muris ab exercitu nostro moenia viderentur, ac telum 
<milestone n="3" unit="section"/>
manu coiceretur, suorumque tormentorum usum, quibus ipsi magna speravissent, spatii propinquitate interire parique condicione ex muro ac turribus bellandi data se virtute nostris adaequare non posse intellegunt, ad easdem deditionis condiciones recurrunt. </p></div2>
<div2 type="chapter" n="17">
<milestone n="1" unit="section"/>
<p>M. Varro in ulteriore Hispania initio cognitis 
iis rebus quae sunt in Italia gestae, diffidens Pompeianis rebus amicissime de Caesare loquebatur: praeoccupatum sese legatione ab Cn. 
<milestone n="2" unit="section"/>
 Pompeio, teneri obstrictum fide; necessitudinem quidem sibi nihilo minorem cum Caesare intercedere, neque se ignorare, quod esset officium legati, qui fiduciariam operam obtineret, quae vires suae, quae voluntas erga Caesarem 
<milestone n="3" unit="section"/>
totius provinciae. haec omnibus ferebat sermonibus 
<milestone n="4" unit="section"/>
neque se in ullam partem movebat. postea vero quam Caesarem ad Massiliam detineri cognovit, copias Petrei cum exercitu Afrani esse coniunctas, magna auxilia convenisse, magna esse in spe atque expectari, et consentire omnem citeriorem provinciam, quaeque postea acciderant, de angustiis ad Ilerdam rei frumentariae accepit, atque haec ad eum elatius atque inflatius Afranius perscribebat, se quoque ad motus fortunae movere coepit. </p></div2>
<div2 type="chapter" n="18">
<milestone n="1" unit="section"/>
<p>Dilectum habuit tota provincia, legionibus conpletis duabus cohortes circiter <num>xxx</num> alarias addidit. 
frumenti magnum numerum coegit, quod Massiliensibus, item quod Afranio Petreioque mitteret. naves longas <num>x</num> Gaditanis ut facerent imperavit, compluris praeterea &lsqb;in&rsqb; Hispali faciendas curavit. 
<milestone n="2" unit="section"/>
pecuniam omnem omniaque ornamenta ex fano Herculis in oppidum Gadis contulit; eo sex cohortes praesidii causa ex provincia misit Gaiumque Gallonium equitem Romanum familiarem Domiti, qui eo procurandae hereditatis causa venerat missus a Domitio, oppido Gadibus praefecit; arma omnia privata ac publica in 
<milestone n="3" unit="section"/>
domum Galloni contulit. ipse habuit graves in Caesarem contiones. saepe ex tribunali praedicavit adversa Caesarem proelia fecisse, magnum numerum ab eo militum ad Afranium perfugisse; haec se certis nuntiis, certis auctoribus comperisse. 
<milestone n="4" unit="section"/>
 quibus rebus perterritos civis Romanos eius provinciae sibi ad rem publicam administrandam HS <num>ccxxx</num> et argenti pondo <num>xx</num>  
<milestone n="5" unit="section"/>
milia, tritici modios <num>cxx</num> milia polliceri coegit. quas Caesari esse amicas civitates arbitrabatur, his graviora onera iniungebat praesidiaque eo deducebat, et iudicia in privatos reddebat, qui verba atque orationem adversus rem publicam habuissent; eorum bona in publicum addicebat. provinciam omnem in sua et Pompei verba iusiurandum adigebat. 
<milestone n="6" unit="section"/>
 cognitis iis rebus quae sunt gestae in citeriore Hispania, bellum parabat. ratio autem haec erat belli, ut se cum <num>ii</num> legionibus Gadis conferret, naves frumentumque omne ibi contineret; provinciam enim omnem Caesaris rebus favere cognoverat. in insula frumento navibusque comparatis bellum duci non difficile existimabat. 
<milestone n="7" unit="section"/></p>
<p>Caesar etsi multis necessariisque rebus in Italiam 
revocabatur, tamen constituerat nullam partem belli in Hispaniis relinquere, quod magna esse Pompei beneficia et magnas clientelas in citeriore provincia sciebat. </p></div2>
<div2 type="chapter" n="19">
<milestone n="1" unit="section"/>
<p>Itaque duabus legionibus missis in ulteriorem 
Hispaniam cum Q. Cassio, tribuno plebis, ipse cum <num>dc</num> equitibus magnis itineribus praegreditur edictumque praemittit, ad quam diem magistratus principesque omnium civitatum sibi esse praesto Cordubae vellet. 
<milestone n="2" unit="section"/>
quo edicto tota provincia pervulgato nulla fuit civitas, quin ad id tempus partem senatus Cordubam mitteret, non civis Romanus paulo notior, quin ad diem conveniret. 
<milestone n="3" unit="section"/>
 simul ipse Cordubae conventus per se portas Varroni clausit, custodias vigiliasque in turribus muroque disposuit, cohortis duas, quae colonicae appellabantur, cum eo casu venissent, tuendi oppidi causa 
<milestone n="4" unit="section"/>
apud se retinuit. isdem diebus Carmonenses, quae est  longe firmissima totius provinciae civitas, deductis tribus in arcem oppidi cohortibus a Varrone praesidio, per se cohortes eiecit portasque praeclusit. </p></div2>
<div2 type="chapter" n="20">
<milestone n="1" unit="section"/>
<p>Hoc vero magis properare Varro, ut cum legionibus quam primum Gadis contenderet, ne itinere 
aut traiectu intercluderetur; tanta ac tam secunda in 
<milestone n="2" unit="section"/>
Caesarem voluntas provinciae reperiebatur. progresso ei paulo longius litterae Gadibus redduntur, simulatque sit cognitum de edicto Caesaris, consensisse Gaditanos principes cum tribunis cohortium quae essent ibi in praesidio, ut Gallonium ex oppido expellerent, 
<milestone n="3" unit="section"/>
urbem insulamque Caesari servarent. hoc inito consilio denuntiavisse Gallonio, ut sua sponte, dum sine periculo liceret, excederet Gadibus; si id non fecisset, sibi consilium capturos. hoc timore adductum Gallonium Gadibus excessisse. 
<milestone n="4" unit="section"/>
 his cognitis rebus altera ex duabus legionibus, quae vernacula appellabatur, ex castris Varronis adstante et inspectante ipso signa sustulit seseque Hispalim recepit atque in foro et porticibus sine maleficio consedit. 
<milestone n="5" unit="section"/>
 quod factum adeo eius conventus cives Romani comprobaverunt, ut domum 
<milestone n="6" unit="section"/>
ad se quisque hospitio cupidissime reciperet. quibus rebus perterritus Varro, cum itinere converso sese Italicam venturum praemisisset, certior ab suis factus est 
<milestone n="7" unit="section"/>
praeclusas esse portas. tum vero omni interclusus itinere ad Caesarem mittit paratum se esse legionem, cui iusserit, tradere. ille ad eum Sex. Caesarem mittit atque 
<milestone n="8" unit="section"/>
huic tradi iubet. tradita legione Varro Cordubam ad Caesarem venit; relatis ad eum publicis cum fide rationibus, quod penes eum est pecuniae, tradit, et, quid ubique habeat frumenti ac navium, ostendit.  </p></div2>
<div2 type="chapter" n="21">
<milestone n="1" unit="section"/>
<p>Caesar contione habita Cordubae omnibus generatim gratias agit: civibus Romanis, quod oppidum 
in sua potestate studuissent habere, Hispanis, quod praesidia expulissent, Gaditanis, quod conatus adversariorum infregissent seseque in libertatem vindicavissent, tribunis militum centurionibusque, qui eo praesidii causa venerant, quod eorum consilia sua virtute 
<milestone n="2" unit="section"/>
confirmavissent. pecunias, quas erant in publicum Varroni cives Romani polliciti, remittit; bona restituit iis quos liberius locutos hanc poenam tulisse cognoverat. 
<milestone n="3" unit="section"/>
 tributis quibusdam publicis privatisque praemiis reliquos in posterum bona spe complet biduumque Cordubae commoratus Gadis proficiscitur; pecunias monimentaque quae ex fano Herculis collata erant in 
<milestone n="4" unit="section"/>
privatam domum, referri in templum iubet. provinciae Q. Cassium praeficit; huic <num>iiii</num> legiones adtribuit. ipse iis navibus quas M. Varro quasque Gaditani iussu Varronis fecerant, Tarraconem paucis diebus pervenit. ibi totius fere citerioris provinciae legationes Caesaris 
<milestone n="5" unit="section"/>
adventum exspectabant. eadem ratione privatim ac publice quibusdam civitatibus habitis honoribus Tarracone discedit pedibusque Narbonem atque inde Massiliam pervenit. ibi legem de dictatore latam seseque dictatorem dictum a M. Lepido praetore cognoscit. </p></div2>
<div2 type="chapter" n="22">
<milestone n="1" unit="section"/>
<p>Massilienses omnibus defessi malis, rei frumentariae ad summam inopiam adducti, bis proelio 
navali superati, crebris eruptionibus fusi, gravi etiam pestilentia conflictati ex diutina conclusione et mutatione victus&mdash;panico enim vetere atque hordeo corrupto omnes alebantur, quod ad huiusmodi casus antiquitus paratum in publicum contulerant&mdash;deiecta turri, labefacta magna parte muri, auxiliis provinciarum et exercituum desperatis, quos in Caesaris potestatem venisse cognoverant, sese dedere sine fraude constituunt. 
<milestone n="2" unit="section"/>
sed paucis ante diebus L. Domitius cognita Massiliensium voluntate navibus <num>iii</num> comparatis, ex quibus duas familiaribus suis adtribuerat, unam ipse conscenderat, nactus turbidam tempestatem profectus est. 
<milestone n="3" unit="section"/>
 hunc conspicatae naves quae iussu Bruti consuetudine cotidiana ad portum excubabant, sublatis 
<milestone n="4" unit="section"/>
ancoris sequi coeperunt. ex his unum ipsius navigium contendit et fugere perseveravit auxilioque tempestatis ex conspectu abiit, duo perterrita concursu nostrarum navium sese in portum receperunt. 
<milestone n="5" unit="section"/>
 Massilienses arma tormentaque ex oppido, ut est imperatum, proferunt, navis ex portu navalibusque educunt, pecuniam 
<milestone n="6" unit="section"/>
ex publico tradunt. quibus rebus confectis Caesar magis eos pro nomine et vetustate quam pro meritis in se civitatis conservans, duas ibi legiones praesidio relinquit, ceteras in Italiam mittit; ipse ad urbem proficiscitur. </p></div2>
<div2 type="chapter" n="23">
<milestone n="1" unit="section"/>
<p>Isdem temporibus C. Curio in Africam profectus ex Sicilia et iam ab initio copias P. Atti Vari 
despiciens duas legiones ex <num>iiii</num> quas a Caesare acceperat, <num>d</num> equites transportabat biduoque et noctibus tribus navigatione consumptis adpellit ad eum locum 
<milestone n="2" unit="section"/>
qui appellatur Anquillaria. hic locus abest a Clupeis passuum <num>xxii</num> milia habetque non incommodam aestate stationem et duobus eminentibus promunturiis continetur. 
<milestone n="3" unit="section"/>
 huius adventum L. Caesar filius cum <num>x</num> longis navibus ad Clupeas praestolans, quas navis Uticae ex praedonum bello subductas P. Attius reficiendas huius  belli causa curaverat, veritus&lsqb;que&rsqb; navium multitudinem ex alto refugerat appulsaque ad proximum litus trireme constrata et in litore relicta pedibus Hadrumetum perfugerat.
<milestone n="4" unit="section"/>
id oppidum C. Considius Longus unius legionis praesidio tuebatur. reliquae Caesaris naves eius fuga se Hadrumetum receperunt. 
<milestone n="5" unit="section"/>
 hunc secutus Marcius Rufus quaestor navibus <num>xii</num>, quas praesidio onerariis navibus Curio ex Sicilia eduxerat, postquam in litore relictam navem conspexit, hanc remulco abstraxit; ipse ad C. Curionem cum classe redit. </p></div2>
<div2 type="chapter" n="24">
<milestone n="1" unit="section"/>
<p>Curio Marcium Uticam navibus praemittit; 
ipse eodem cum exercitu proficiscitur biduique iter 
<milestone n="2" unit="section"/>
progressus ad flumen Bagradam pervenit. ibi C. Caninium Rebilum legatum cum legionibus relinquit; ipse cum equitatu antecedit ad Castra exploranda Cornelia, quod is locus peridoneus castris habebatur. 
<milestone n="3" unit="section"/>
 id autem est iugum derectum eminens in mare, utraque ex parte praeruptum atque asperum, sed tamen paulo 
<milestone n="4" unit="section"/>
leniore fastigio ab ea parte, quae ad Uticam vergit. abest derecto itinere ab Utica paulo amplius passus mille. sed hoc itinere est fons, quo mare succedit longius, lateque is locus restagnat; quem siqui vitare voluerit, <num>vi</num> milium circuitu in oppidum pervenit. </p></div2>
<div2 type="chapter" n="25">
<milestone n="1" unit="section"/>
<p>Hoc explorato loco Curio castra Vari conspicit 
muro oppidoque coniuncta ad portam, quae appellatur Belica, admodum munita natura loci, una ex parte ipso oppido Utica, altera a theatro, quod est ante oppidum,  substructionibus eius operis maximis, aditu ad castra 
<milestone n="2" unit="section"/>
difficili et angusto. simul animadvertit multa undique portari atque agi plenissimis viis, quae repentini tumultus timore ex agris in urbem conferebantur. 
<milestone n="3" unit="section"/>
 huc equitatum mittit, ut diriperet atque haberet loco praedae; eodemque tempore his rebus subsidio <num>dc</num> equites Numidae ex oppido peditesque <num>cccc</num> mittuntur a Varo, quos auxilii causa rex Iuba paucis diebus ante Uticam 
<milestone n="4" unit="section"/>
miserat. huic et paternum hospitium cum Pompeio et simultas cum Curione intercedebat, quod tribunus plebis legem promulgaverat, qua lege regnum Iubae publicaverat. 
<milestone n="5" unit="section"/>
 concurrunt equites inter se; neque vero primum impetum nostrorum Numidae ferre potuerunt, sed interfectis circiter <num>cxx</num> reliqui se in castra ad oppidum receperunt. 
<milestone n="6" unit="section"/>
 interim adventu longarum navium Curio pronuntiari onerariis navibus iubet, quae stabant ad Uticam numero circiter <num>cc</num>, se in hostium habiturum loco, qui non ex vestigio ad Castra Cornelia naves traduxisset. 
<milestone n="7" unit="section"/>
qua pronuntiatione facta temporis puncto sublatis ancoris omnes Uticam relinquunt et, quo imperatum est, transeunt. quae res omnium rerum copia complevit exercitum. </p></div2>
<div2 type="chapter" n="26">
<milestone n="1" unit="section"/>
<p>His rebus gestis Curio se in castra ad Bagradam 
recipit atque universi exercitus conclamatione imperator appellatur, posteroque die Uticam exercitum ducit et 
<milestone n="2" unit="section"/>
prope oppidum castra ponit. nondum opere castrorum perfecto equites ex statione nuntiant magna auxilia equitum peditumque ab rege missa Uticam venire; eodemque tempore vis magna pulveris cernebatur, et 
<milestone n="3" unit="section"/>
vestigio temporis primum agmen erat in conspectu. novitate rei Curio permotus praemittit equites, qui primum impetum sustineant ac morentur; ipse celeriter ab opere  
<milestone n="4" unit="section"/>
deductis legionibus aciem instruit. equitesque committunt proelium, et, priusquam plane legiones explicari et consistere possent, tota auxilia regis impedita ac perturbata, quod nullo ordine et sine timore iter fecerant, in fugam coiciunt equitatuque omni fere incolumi, quod se per litora celeriter in oppidum recipit, magnum peditum numerum interficiunt. </p></div2>
<div2 type="chapter" n="27">
<milestone n="1" unit="section"/>
<p>Proxima nocte centuriones Marsi duo ex castris 
Curionis cum manipularibus suis <num>xxii</num> ad Attium Varum perfugiunt. 
<milestone n="2" unit="section"/>
hi sive vere quam habuerant opinionem ad eum perferunt, sive etiam auribus Vari serviunt&mdash;nam quae volumus, ea credimus libenter, et quae sentimus ipsi, reliquos sentire speramus&mdash;confirmant quidem certe totius exercitus animos alienos esse a Curione, maximeque opus esse in conspectum exercitus venire et colloquendi dare facultatem.
<milestone n="3" unit="section"/>
qua opinione adductus Varus postero die mane legiones ex castris educit. facit idem Curio, atque una valle non magna interiecta suas uterque copias instruit. </p></div2>
<div2 type="chapter" n="28">
<milestone n="1" unit="section"/>
<p>Erat in exercitu Vari Sex. Quintilius Varus 
quem fuisse Corfinii supra demonstratum est. hic dimissus a Caesare in Africam venerat, legionesque eas traduxerat Curio, quas superioribus temporibus Corfinio receperat Caesar, adeo ut paucis mutatis centurionibus idem ordines manipulique constarent. 
<milestone n="2" unit="section"/>
 hanc nanctus appellationis causam Quintilius circumire aciem Curionis atque obsecrare milites coepit, ne primi sacramenti, quod apud Domitium atque apud se quaestorem dixissent, memoriam deponerent, neu contra eos arma ferrent, qui eadem essent usi fortuna eademque in obsidione perpessi, neu pro iis pugnarent, a quibus &dagger;contumelia&dagger; perfugae appellarentur. 
<milestone n="3" unit="section"/>
huc pauca ad spem largitionis addidit, quae ab sua liberalitate, si se atque Attium secuti essent, expectare deberent.
<milestone n="4" unit="section"/>
hac habita oratione nullam in partem ab exercitu Curionis fit significatio, atque ita suas uterque copias reducit. </p></div2>
<div2 type="chapter" n="29">
<milestone n="1" unit="section"/>
<p>Atque in castris Curionis magnus omnium incessit timor animis; is variis hominum sermonibus celeriter augetur. unusquisque enim opiniones fingebat, et 
ad id, quod ab alio audierat, sui aliquid timoris addebat. 
<milestone n="2" unit="section"/>
hoc ubi uno auctore ad plures permanaverat atque alius alii tradiderat, plures auctores eius rei videbantur. 
<milestone n="3" unit="section"/>
civile bellum; genus hominum cui id liceret libere facere et sequi quod vellet; legiones hae quae paulo ante apud adversarios fuerant <gap/>. nam etiam Caesaris beneficia mutaverat consuetudo &dagger;qua offerrentur&dagger; <gap/>. municipia etiam diversis partibus coniuncta. <gap/>;neque enim ex Marsis Paelignisque veniebant ut qui superiore nocte in contuberniis commilitonesque <gap/>.
<milestone n="4" unit="section"/>
&dagger;non nulli graviora sermones militum; dubia durius accipiebantur, nonnulla etiam ab his, qui diligentiores videri volebant fingebantur. </p></div2>
<div2 type="chapter" n="30">
<milestone n="1" unit="section"/>
<p>Quibus de causis consilio convocato de summa rerum deliberare incipit.
<milestone n="2" unit="section"/>
erant sententiae, quae conandum omnibus modis castraque Vari oppugnanda censerent, quod in huius modi militum consiliis otium maxime contrarium esse arbitrarentur. postremo praestare dicebant per virtutem in pugna belli fortunam experiri, quam desertos et circumventos ab suis gravissimum supplicium perpeti. 
<milestone n="3" unit="section"/>
erant, qui censerent de tertia vigilia in Castra Cornelia recedendum, ut maiore spatio temporis interiecto militum mentes sanarentur, simul siquid gravius accidisset, magna multitudine navium et tutius et facilius in Siciliam receptus daretur. </p></div2>
<div2 type="chapter" n="31">
<milestone n="1" unit="section"/>
<p>Curio utrumque improbans consilium, quantum alteri sententiae deesset animi, tantum alteri superesse dicebat; hos turpissimae fugae rationem habere, 
<milestone n="2" unit="section"/>
illos etiam iniquo loco dimicandum putare. 'qua enim,' inquit, 'fiducia et opere et natura loci munitissima castra 
<milestone n="3" unit="section"/>
expugnari posse confidimus? aut vero quid proficimus, si accepto magno detrimento ab oppugnatione castrorum discedimus? quasi non et felicitas rerum gestarum exercitus benevolentiam imperatoribus et res adversae odia concilient!
<milestone n="4" unit="section"/>
castrorum autem mutatio quid habet nisi turpem fugam et desperationem omnium et alienationem exercitus? nam neque pudentis suspicari oportet sibi parum credi neque improbos scire sese timeri, quod illis licentiam timor augeat noster, his studia deminuat.
<milestone n="5" unit="section"/>
quod si iam,' inquit, 'haec explorata habeamus, quae de exercitus alienatione dicuntur, quae quidem ego aut omnino falsa aut certe minora opinione esse confido, quanto haec dissimulari et occultari, quam per 
<milestone n="6" unit="section"/>
nos confirmari praestet? an non, uti corporis vulnera, ita exercitus incommoda sunt tegenda, ne spem adversariis augeamus? at etiam, 
<milestone n="7" unit="section"/>
 ut media nocte proficiscamur, addunt, quo maiorem, credo, licentiam habeant, qui peccare conentur. namque huiusmodi res aut pudore aut metu tenentur, quibus rebus nox maxime adversaria est. 
<milestone n="8" unit="section"/>
 quare neque tanti sum animi, ut sine spe castra obpugnanda censeam, neque tanti timoris, uti spe deficiam, atque omnia prius experienda arbitror magnaque ex parte iam me una vobiscum de re iudicium facturum confido.' </p></div2>
<div2 type="chapter" n="32">
<milestone n="1" unit="section"/>
<p>Dimisso consilio contionem advocat militum. 
commemorat, quo sit eorum usus studio ad Corfinium Caesar, ut magnam partem Italiae beneficio atque auctoritate eorum suam fecerit. 
<milestone n="2" unit="section"/>
 'vos enim vestrumque factum,' inquit, 'omnia deinceps municipia sunt secuta, neque sine causa et Caesar amicissime de vobis et illi gravissime iudicaverunt. 
<milestone n="3" unit="section"/>
 Pompeius enim nullo proelio pulsus vestri facti praeiudicio demotus Italia excessit; Caesar me, quem sibi carissimum habuit, provinciam Siciliam atque Africam, sine quibus urbem atque Italiam tueri 
<milestone n="4" unit="section"/>
non potest, vestrae fidei commisit. at sunt qui vos hortentur, ut a nobis desciscatis. quid enim est illis optatius quam uno tempore et nos circumvenire et vos nefario scelere obstringere? aut quid irati gravius de vobis sentire possunt, quam ut eos prodatis, qui se vobis omnia debere iudicant, in eorum potestatem veniatis, qui 
<milestone n="5" unit="section"/>
se per vos perisse existimant? an vero in Hispania res gestas Caesaris non audistis? duos pulsos exercitus, duos superatos duces, duas receptas provincias? haec acta diebus <num>xl</num>, quibus in conspectum adversariorum 
<milestone n="6" unit="section"/>
venerit Caesar? an qui incolumes resistere non potuerunt, perditi resistant? vos autem incerta victoria Caesarem secuti diiudicata iam belli fortuna victum sequamini, cum vestri officii praemia percipere debeatis? 
<milestone n="7" unit="section"/>
desertos enim se ac proditos a vobis dicunt et prioris 
<milestone n="8" unit="section"/>
sacramenti mentionem faciunt. vosne vero L. Domitium,  an vos Domitius deseruit? nonne extremam pati fortunam paratos proiecit ille? non sibi clam vobis salutem fuga petivit? non proditi per illum Caesaris benef
<milestone n="9" unit="section"/>
ficio estis conservati? sacramento quidem vos tenere qui potuit, cum proiectis fascibus et deposito imperio privatus et captus ipse in alienam venisset potestatem? 
<milestone n="10" unit="section"/>
relinquitur nova religio, ut eo neglecto sacramento, quo tenemini, respiciatis illud, quod deditione ducis et 
<milestone n="11" unit="section"/>
capitis deminutione sublatum est. at, credo, si Caesarem probatis, in me offenditis. qui de meis in vos meritis praedicaturus non sum, quae sunt adhuc et mea voluntate et vestra exspectatione leviora; sed tamen sui laboris milites semper eventu belli praemia petiverunt, qui qualis sit futurus, ne vos quidem dubitatis. diligentiam quidem nostram aut, quem ad finem 
<milestone n="12" unit="section"/>
adhuc res processit, fortunam cur praeteream? an paenitet vos, quod salvum atque incolumem exercitum nulla omnino navi desiderata traduxerim? quod classem hostium primo impetu adveniens profligaverim? quod bis per biduum equestri proelio superaverim? quod ex portu sinuque adversariorum <num>cc</num> naves oneratas abduxerim eoque illos compulerim, ut neque pedestri itinere neque navibus commeatu iuvari possint? 
<milestone n="13" unit="section"/>
hac vos fortuna atque his ducibus repudiatis Corfiniensem ignominiam, Italiae fugam, &lsqb;an&rsqb; Hispaniarum deditionem, &lsqb;in&rsqb;Africi belli praeiudicia sequimini! 
<milestone n="14" unit="section"/>
equidem me Caesaris militem dici volui, vos me imperatoris nomine appellavistis. cuius si vos paenitet, vestrum vobis  beneficium remitto, mihi meum restituite nomen, ne ad contumeliam honorem dedisse videamini.' </p></div2>
<div2 type="chapter" n="33">
<milestone n="1" unit="section"/>
<p>Qua oratione permoti milites crebro etiam dicentem interpellabant, ut magno cum dolore infidelitatis suspicionem sustinere viderentur, discedentem 
vero ex contione universi cohortantur, magno sit animo neubi dubitet proelium committere et suam fidem virtutemque experiri. 
<milestone n="2" unit="section"/>
quo facto commutata omnium et voluntate et opinione consensu suorum constituit Curio, cum primum sit data potestas, proelio rem committere, posteroque die productos eodem loco, quo superioribus diebus constiterat, in acie collocat. 
<milestone n="3" unit="section"/>
ne Varus quidem Attius dubitat copias producere, sive sollicitandi milites sive aequo loco dimicandi detur occasio, ne facultatem praetermittat. </p></div2>
<div2 type="chapter" n="34">
<milestone n="1" unit="section"/>
<p>Erat vallis inter duas acies, ut supra demonstratum est, non ita magna, at difficili et arduo 
ascensu. hanc uterque si adversariorum copiae transire conarentur, expectabat, quo aequiore loco proelium committeret. 
<milestone n="2" unit="section"/>
 simul ab sinistro cornu P. Atti equitatus omnis et una levis armaturae interiecti conplures, cum se in vallem demitterent, cernebantur. 
<milestone n="3" unit="section"/>
 ad eos Curio equitatum et duas Marrucinorum cohortis mittit; quorum primum impetum equites hostium non tulerunt, sed admissis equis ad suos refugerunt; relicti ab his, qui una procurrerant levis armaturae, circumveniebantur atque interficiebantur ab nostris. huc tota Vari conversa acies suos fugere et concidi 
<milestone n="4" unit="section"/>
videbat. tum Rebilus, legatus Caesaris, quem Curio secum ex Sicilia duxerat, quod magnum habere usum  in re militari sciebat, 'perterritum' inquit 'hostem vides, Curio; quid dubitas uti temporis opportunitate?' 
<milestone n="5" unit="section"/>
ille unum elocutus, ut memoria tenerent milites ea quae pridie sibi confirmassent, sequi se iubet et praecurrit ante omnes. adeoque erat impedita vallis, ut in ascensu nisi sublevati a suis primi non facile eniterentur. 
<milestone n="6" unit="section"/>
 sed praeoccupatus animus Attianorum militum timore et fuga et caede suorum nihil de resistendo cogitabat, omnesque iam se ab equitatu circumveniri arbitrabantur. itaque priusquam telum adigi possit aut nostri propius accederent, omnis Vari acies terga vertit seque in castra recepit. </p></div2>
<div2 type="chapter" n="35">
<milestone n="1" unit="section"/>
<p>Qua in fuga Fabius Paelignus quidam ex infimis ordinibus de exercitu Curionis primum agmen 
fugientium consecutus magna voce Varum nomine appellans requirebat, uti unus esse ex eius militibus et 
<milestone n="2" unit="section"/>
monere aliquid velle ac dicere videretur. ubi ille saepius appellatus aspexit ac restitit et quis esset aut quid vellet quaesivit, umerum apertum gladio appetit, paulumque afuit quin Varum interficeret; quod ille periculum sublato ad eius conatum scuto vitavit. Fabius a proximis militibus circumventus interficitur. 
<milestone n="3" unit="section"/>
hac fugientium multitudine ac turba portae castrorum occupantur atque iter impeditur, pluresque in eo loco sine vulnere quam in proelio aut fuga intereunt, neque multum afuit quin etiam castris expellerentur, ac nonnulli protinus eodem cursu in oppidum contenderunt. 
<milestone n="4" unit="section"/>
sed cum loci natura et munitio castrorum aditum prohibebat, tum quod ad proelium egressi Curionis milites iis rebus indigebant quae ad oppugnationem castrorum erant usui. 
<milestone n="5" unit="section"/>
itaque Curio exercitum in castra reducit suis omnibus praeter Fabium incolumibus, ex  numero adversariorum circiter <num>dc</num> interfectis ac <num>m</num> vulneratis; qui omnes discessu Curionis multique praeterea per simulationem vulnerum ex castris in oppidum propter timorem sese recipiunt. 
<milestone n="6" unit="section"/>
 qua re animadversa Varus et terrore exercitus cognito bucinatore in castris et paucis ad speciem tabernaculis relictis de tertia vigilia silentio exercitum in oppidum reducit. </p></div2>
<div2 type="chapter" n="36">
<milestone n="1" unit="section"/>
<p>Postero die Curio obsidere Uticam valloque 
circummunire instituit. erat in oppido multitudo insolens belli diuturnitate otii, Uticenses pro quibusdam Caesaris in se beneficiis illi amicissimi, conventus is qui ex variis generibus constaret, terror ex superioribus proeliis magnus. 
<milestone n="2" unit="section"/>
 itaque de deditione omnes iam palam loquebantur et cum P. Attio agebant, ne sua pertinacia omnium fortunas perturbari vellet. 
<milestone n="3" unit="section"/>
 haec cum agerentur, nuntii praemissi ab rege Iuba venerunt, qui illum adesse cum magnis copiis dicerent et de custodia ac defensione urbis hortarentur. quae res eorum perterritos animos confirmavit. </p></div2>
<div2 type="chapter" n="37">
<milestone n="1" unit="section"/>
<p>Nuntiabantur haec eadem Curioni, sed aliquamdiu fides fieri non poterat; tantam habebat sua<milestone n="2" unit="section"/>
rum rerum fiduciam. iamque Caesaris in Hispania res secundae in Africam nuntiis ac litteris perferebantur. quibus omnibus rebus sublatus nihil contra se regem 
<milestone n="3" unit="section"/>
nisurum existimabat. sed ubi certis auctoribus comperit minus <num>v</num> et <num>xx</num> milibus longe ab Utica eius copias abesse, relictis munitionibus sese in Castra Cornelia recepit. 
<milestone n="4" unit="section"/>
 huc frumentum comportare, castra munire, materiam conferre coepit, statimque in Siciliam misit, uti duae legiones reliquusque equitatus ad se 
<milestone n="5" unit="section"/>
mitteretur. castra erant ad bellum ducendum aptissima natura et loci munitione et maris propinquitate  et aquae et salis copia, cuius magna vis iam ex proximis erat salinis eo congesta. 
<milestone n="6" unit="section"/>
 non materia multitudine arborum, non frumentum, cuius erant plenissimi agri, deficere poterat. itaque omnium suorum consensu Curio reliquas copias expectare et bellum ducere parabat. </p></div2>
<div2 type="chapter" n="38">
<milestone n="1" unit="section"/>
<p>His constitutis rebus probatisque consiliis ex 
perfugis quibusdam oppidanis audit Iubam revocatum finitimo bello et controversiis Leptitanorum restitisse in regno et Saburram, eius praefectum, cum mediocribus copiis missum Uticae adpropinquare. 
<milestone n="2" unit="section"/>
 his auctoribus temere credens consilium commutat et proelio rem committere constituit. multum ad hanc rem probandam adiuvat adulescentia, magnitudo animi, superioris temporis proventus, fiducia rei bene gerendae. 
<milestone n="3" unit="section"/>
his rebus impulsus equitatum omnem prima nocte ad castra hostium mittit ad flumen Bagradam. quibus praeerat Saburra, de quo ante erat auditum, sed rex cum omnibus copiis insequebatur et <num>vi</num> milium passuum intervallo ab Saburra consederat. 
<milestone n="4" unit="section"/>
 equites missi nocte iter conficiunt imprudentisque atque inopinantis hostis adgrediuntur. Numidae enim quadam barbara 
<milestone n="5" unit="section"/>
consuetudine nullis ordinibus passim consederant. hos oppressos somno dispersos adorti magnum eorum numerum interficiunt; multi perterriti profugiunt. quo facto ad Curionem equites revertuntur captivosque ad eum reducunt. </p></div2>
<div2 type="chapter" n="39">
<milestone n="1" unit="section"/>
<p>Curio cum omnibus copiis quarta vigilia exierat cohortibus <num>v</num> castris praesidio relictis. progressus 
milia passuum <num>vi</num> equites convenit, rem gestam cognovit; ex captivis quaerit, quis castris ad Bagradam praesit; respondent Saburram. 
<milestone n="2" unit="section"/>
 reliqua studio itineris conficiendi quaerere praetermittit proximaque respiciens  signa, 'videtisne,' inquit 'milites, captivorum orationem cum perfugis convenire? abesse regem, exiguas esse copias missas, quae paucis equitibus pares esse non 
<milestone n="3" unit="section"/>
potuerint? proinde ad praedam, ad gloriam properate, ut iam de praemiis vestris et de referenda gratia cogitare incipiamus.'
<milestone n="4" unit="section"/>
' erant per se magna quae gesserant equites, praesertim cum eorum exiguus numerus cum tanta multitudine Numidarum conferretur. haec tamen ab ipsis inflatius commemorabantur, ut de suis homines laudibus libenter praedicant. 
<milestone n="5" unit="section"/>
 multa praeterea spolia praeferebantur, capti homines equitesque producebantur, ut quidquid intercederet temporis, hoc omne victoriam morari videretur. ita spei Curionis militum 
<milestone n="6" unit="section"/>
studia non deerant. equites sequi iubet sese iterque accelerat, ut quam maxime ex fuga perterritos adoriri posset. at illi itinere totius noctis confecti subsequi non poterant atque alii alio loco resistebant. ne haec quidem res Curionem ad spem morabatur. </p></div2>
<div2 type="chapter" n="40">
<milestone n="1" unit="section"/>
<p>Iuba certior factus a Saburra de nocturno 
proelio <num>ii</num> milia Hispanorum et Gallorum equitum, quos suae custodiae causa circum se habere consuerat, et peditum eam partem, cui maxime confidebat, Saburrae summittit; ipse cum reliquis copiis elephantisque <num>lx</num> 
<milestone n="2" unit="section"/>
lentius subsequitur. suspicatus praemissis equitibus ipsum adfore Curionem Saburra copias equitum peditumque instruit atque his imperat, ut simulatione timoris paulatim cedant ac pedem referant; sese, cum opus esset, signum proelii daturum et quod rem postulare 
<milestone n="3" unit="section"/>
cognovisset imperaturum. Curio ad superiorem spem addita praesentis temporis opinione hostes fugere arbitratus copias ex locis superioribus in campum deducit.  </p></div2>
<div2 type="chapter" n="41">
<milestone n="1" unit="section"/>
<p>Quibus ex locis cum longius esset progressus, 
confecto iam labore exercitu <num>xvi</num> milium spatio constitit. 
<milestone n="2" unit="section"/>
 dat suis signum Saburra, aciem constituit et circumire ordines atque hortari incipit. sed peditatu dumtaxat procul ad speciem utitur, equites in aciem 
<milestone n="3" unit="section"/>
inmittit. non deest negotio Curio suosque hortatur, ut spem omnem in virtute reponant. ne militibus quidem, ut defessis, neque equitibus, ut paucis et labore confectis, studium ad pugnandum virtusque deerat; sed hi erant numero <num>cc</num>, reliqui in itinere substiterant. 
<milestone n="4" unit="section"/>
hi quamcumque in partem impetum fecerant, hostes loco cedere cogebant, sed neque longius fugientes prosequi, nec vehementius equos incitare poterant. 
<milestone n="5" unit="section"/>
 at equitatus hostium ab utroque cornu circumire aciem 
<milestone n="6" unit="section"/>
nostram et aversos proterere incipit. cum cohortes ex acie procucurrissent, Numidae integri celeritate impetum nostrorum effugiebant, rursusque ad ordines suos se recipientes circumibant et ab acie excludebant. sic neque in loco manere ordinesque servare, neque procurrere et casum subire tutum videbatur. 
<milestone n="7" unit="section"/>
 hostium copiae submissis ab rege auxiliis crebro augebantur; nostros vires lassitudine deficiebant, simul ii qui vulnera acceperant, neque acie excedere, neque in locum tutum referri poterant, quod tota acies equitatu hostium circumdata tenebatur. 
<milestone n="8" unit="section"/>
 hi de sua salute desperantes, ut extremo vitae tempore homines facere consuerunt, aut suam mortem miserabantur aut parentes suos commendabant, siquos ex eo periculo fortuna servare potuisset. plena erant omnia timoris et luctus. </p></div2>
<div2 type="chapter" n="42">
<milestone n="1" unit="section"/>
<p>Curio ubi perterritis omnibus neque cohortationes suas neque preces audiri intellegit, unam ut in 
miseris rebus spem reliquam salutis esse arbitratus  proximos colles capere universos atque eo signa inferri iubet. hos quoque praeoccupat missus a Saburra 
<milestone n="2" unit="section"/>
equitatus. tum vero ad summam desperationem nostri perveniunt et partim fugientes ab equitatu interficiuntur, partim integri procumbunt. 
<milestone n="3" unit="section"/>
 hortatur Curionem Cn. Domitius praefectus equitum, cum paucis equitibus circumsistens, ut fuga salutem petat atque in castra contendat, et se ab eo non discessurum pollicetur. 
<milestone n="4" unit="section"/>
at Curio numquam se amisso exercitu, quem a Caesare fidei commissum acceperit, in eius conspectum reversurum confirmat atque ita proelians interficitur. 
<milestone n="5" unit="section"/>
 equites ex proelio perpauci se recipiunt; sed ii quos ad novissimum agmen equorum reficiendorum causa substitisse demonstratum est, fuga totius exercitus procul animadversa sese incolumes in castra conferunt. milites ad unum omnes interficiuntur. </p></div2>
<div2 type="chapter" n="43">
<milestone n="1" unit="section"/>
<p>His rebus cognitis Marcius Rufus quaestor in 
castris relictus a Curione cohortatur suos, ne animo deficiant. illi orant atque obsecrant, ut in Siciliam navibus reportentur. pollicetur magistrisque imperat navium, ut primo vespere omnes scaphas ad litus 
<milestone n="2" unit="section"/>
adpulsas habeant. sed tantus fuit omnium terror, ut alii adesse copias Iubae dicerent, alii cum legionibus instare Varum iamque se pulverem venientium cernere, quarum rerum nihil omnino acciderat, alii classem hostium celeriter advolaturam suspicarentur. itaque perterritis omnibus sibi quisque consulebat. qui 
<milestone n="3" unit="section"/>
in classe erant, proficisci properabant. horum fuga navium onerariarum magistros incitabat; pauci lenunculi ad officium imperiumque conveniebant. 
<milestone n="4" unit="section"/>
 sed tanta erat completis litoribus contentio, qui potissimum ex magno numero conscenderent, ut multitudine atque  onere nonnulli deprimerentur, reliqui hoc timore propius adire tardarentur. </p></div2>
<div2 type="chapter" n="44">
<milestone n="1" unit="section"/>
<p>Quibus rebus accidit, ut pauci milites patresque familiae, qui aut gratia aut misericordia valerent 
aut naves adnare possent, recepti in Siciliam incolumes pervenirent. reliquae copiae missis ad Varum noctu legatorum numero centurionibus sese ei dediderunt. 
<milestone n="2" unit="section"/>
 quorum cohortes militum postero die ante oppidum Iuba conspicatus, suam esse praedicans praedam, magnam partem eorum interfici iussit, paucos electos in regnum remisit, cum Varus suam fidem ab eo laedi 
<milestone n="3" unit="section"/>
quereretur neque resistere auderet. ipse equo in oppidum vectus prosequentibus compluribus senatoribus, quo in numero erat Ser. Sulpicius et Licinius Damasippus, paucis &lsqb;diebus&rsqb; quae fieri vellet, Uticae constituit atque imperavit, diebus aeque post paucis se in regnum cum omnibus copiis recepit.  
</p></div2></div1>
<div1 type="book" n="3">
<head>C. Iuli Caesaris Commentariorum De Bello Civili, Liber Tertius</head>
<div2 type="chapter" n="1">
<milestone n="1" unit="section"/>
<p>Dictatore habente comitia Caesare consules 
creantur Iulius Caesar et P. Servilius; is enim erat 
<milestone n="2" unit="section"/>
annus, quo per leges ei consulem fieri liceret. his rebus confectis, cum fides tota Italia esset angustior, neque creditae pecuniae solverentur, constituit ut arbitri darentur; per eos fierent aestimationes possessionum et rerum, quanti quaeque earum ante bellum fuisset, 
<milestone n="3" unit="section"/>
atque eae creditoribus traderentur. hoc et ad timorem novarum tabularum tollendum minuendumque, qui fere bella et civiles dissensiones sequi consuevit, et ad debitorum tuendam existimationem esse aptissimum 
<milestone n="4" unit="section"/>
existimavit. item praetoribus tribunisque plebis rogationes ad populum ferentibus nonnullos ambitus Pompeia lege damnatos illis temporibus, quibus in urbe praesidia legionum Pompeius habuerat, quae iudicia aliis audientibus iudicibus, aliis sententiam ferentibus singulis diebus erant perfecta, in integrum restituit, qui se illi initio civilis belli obtulerant, si sua opera in bello uti vellet, proinde aestimans ac si usus esset, 
<milestone n="5" unit="section"/>
quoniam sui fecissent potestatem. statuerat enim prius  hos iudicio populi debere restitui quam suo beneficio videri receptos, ne aut ingratus in referenda gratia aut arrogans in praeripiendo populi beneficio videretur. </p></div2>
<div2 type="chapter" n="2">
<milestone n="1" unit="section"/>
<p>His rebus et feriis Latinis comitiisque omnibus perficiendis <num>xi</num> dies tribuit dictaturaque se abdicat et ab urbe proficiscitur Brundisiumque pervenit. 
<milestone n="2" unit="section"/>
eo legiones <num>xii</num>, equitatum omnem venire iusserat. sed tantum navium repperit ut anguste &dagger;<num>xv</num> milia&dagger; legionariorum militum, <num>d</num> equites transportari possent. hoc unum &lsqb;inopia navium&rsqb; Caesari ad celeritatem conficiendi belli defuit. 
<milestone n="3" unit="section"/>
atque eae ipsae copiae hoc infrequentiores inponuntur, quod multi Gallia tot bellis defecerant longumque iter ex Hispania magnum numerum deminuerat, et gravis autumnus in Apulia circumque Brundisium ex saluberrimis Galliae et Hispaniae regionibus omnem exercitum valetudine temptaverat. </p></div2>
<div2 type="chapter" n="3">
<milestone n="1" unit="section"/>
<p>Pompeius annuum spatium ad conparandas 
copias nactus, quod vacuum a bello atque ab hoste otiosum fuerat, magnam ex Asia Cycladibusque insulis Corcyra Athenis Ponto Bithynia Syria Cilicia Phoenice Aegypto classem coegerat, magnam omnibus 
<milestone n="2" unit="section"/>
locis aedificandam curaverat, magnam imperatam Asiae Syriae regibusque omnibus et dynastis et tetrarchis et liberis Achaiae populis pecuniam exegerat, magnam societates earum provinciarum, quas ipse obtinebat, sibi numerare coegerat. </p></div2>
<div2 type="chapter" n="4">
<milestone n="1" unit="section"/>
<p>Legiones effecerat civium Romanorum <num>viiii</num>: 
<num>v</num> ex Italia quas traduxerat; unam ex Cilicia veteranam, quam factam ex duabus gemellam appellabat; 
unam ex Creta et Macedonia ex veteranis militibus,  qui dimissi a superioribus imperatoribus in his provinciis consederant; duas ex Asia, quas Lentulus consul conscribendas curaverat. praeterea magnum 
<milestone n="2" unit="section"/>
numerum ex Thessalia Boeotia Achaia Epiroque supplementi nomine in legiones distribuerat; his Antonianos milites admiscuerat. praeter has expectabat cum 
<milestone n="3" unit="section"/>
Scipione ex Syria legiones <num>ii</num>. sagittarios Creta, Lacedaemone, ex Ponto atque Syria reliquisque civitatibus <num>iii</num> milia numero habebat, funditorum cohortes sexcenarias <num>ii</num>, equites <num>vii</num> milia. ex quibus <num>dc</num> Gallos Deiotarus adduxerat, <num>d</num> Ariobarzanes ex Cappadocia; ad eundem numerum Cotus ex Thracia dederat et Sadalam filium miserat; ex Macedonia <num>cc</num> erant, quibus 
<milestone n="4" unit="section"/>
Rhascypolis praeerat, excellenti virtute; <num>d</num> ex Gabinianis Alexandria, Gallos Germanosque, quos ibi A. Gabinius praesidii causa apud regem Ptolomaeum reliquerat, Pompeius filius cum classe adduxerat; <num>dccc</num> ex servis suis pastorumque suorum numero coegerat; 
<milestone n="5" unit="section"/>
 <num>ccc</num> Tarcondarius Castor et Domnilaus ex Gallograecia dederant&mdash;horum alter una venerat, alter filium miserat&mdash;; <num>cc</num> ex Syria a Commageno Antiocho, cui magna Pompeius praemia tribuit, missi erant, in his plerique hippotoxotae. huc Dardanos, Bessos partim mercennarios, 
<milestone n="6" unit="section"/>
 partim imperio aut gratia comparatos, item Macedones, Thessalos ac reliquarum gentium et civitatum adiecerat atque eum quem supra demonstravimus numerum expleverat.  </p></div2>
<div2 type="chapter" n="5">
<milestone n="1" unit="section"/>
<p>Frumenti vim maximam ex Thessalia Asia 
Aegypto Creta Cyrenis reliquisque regionibus comparaverat. 
<milestone n="2" unit="section"/>
 hiemare Dyrrachii Apolloniae omnibusque oppidis maritimis constituerat, ut mare transire Caesarem prohiberet, eiusque rei causa omni ora maritima classem disposuerat. 
<milestone n="3" unit="section"/>
 praeerat Aegyptiis navibus Pompeius filius, Asiaticis D. Laelius et C. Triarius, Syriacis C. Cassius, Rhodiis C. Marcellus cum C. Coponio, Liburnicae atque Achaicae classi Scribonius Libo et 
<milestone n="4" unit="section"/>
M. Octavius. toti tamen officio maritimo M. Bibulus praepositus cuncta administrabat; ad hunc summa imperii respiciebat. </p></div2>
<div2 type="chapter" n="6">
<milestone n="1" unit="section"/>
<p>Caesar ut Brundisium venit, contionatus apud 
milites, quoniam prope ad finem laborum ac periculorum esset perventum, aequo animo mancipia atque inpedimenta in Italia relinquerent, ipsi expediti naves conscenderent, quo maior numerus militum posset inponi, omniaque ex victoria et ex sua liberalitate sperarent, conclamantibus omnibus, imperaret quod vellet, quodcumque imperavisset, se aequo animo esse 
<milestone n="2" unit="section"/>
facturos, <num>ii</num> Nonas Ianuarias naves solvit. impositae, 
<milestone n="3" unit="section"/>
ut supra demonstratum est, legiones <num>vii</num>. postridie terram attigit. Cerauniorum saxa inter et alia loca periculosa quietam nanctus stationem et portus omnes timens, quod teneri ab adversariis arbitrabantur, ad eum locum qui appellabatur Palaeste, omnibus navibus ad unam incolumibus milites exposuit.  </p></div2>
<div2 type="chapter" n="7">
<milestone n="1" unit="section"/>
<p>Erat Orici Lucretius Vespillo et Minucius Rufus cum Asiaticis navibus <num>xviii</num>, quibus iussu D. Laelii 
<milestone n="2" unit="section"/>
praeerant, M. Bibulus cum navibus <num>cx</num> Corcyrae. sed neque hi sibi confisi ex portu prodire sunt ausi, cum Caesar omnino <num>xii</num> naves longas praesidio duxisset, in quibus erant constratae <num>iiii</num>, neque Bibulus impeditis navibus dispersisque remigibus satis mature occurrit, quod prius ad continentem visus est Caesar, quam de eius adventu fama omnino in eas regiones perferretur. </p></div2>
<div2 type="chapter" n="8">
<milestone n="1" unit="section"/>
<p>Expositis militibus naves eadem nocte Brundisium a Caesare remittuntur, ut reliquae legiones 
<milestone n="2" unit="section"/>
equitatusque transportari possent. huic officio praepositus erat Fufius Calenus legatus, qui celeritatem in transportandis legionibus adhiberet. sed serius a terra provectae naves neque usae nocturna aura in redeundo 
<milestone n="3" unit="section"/>
offenderunt. Bibulus enim Corcyrae certior factus de adventu Caesaris, sperans alicui se parti onustarum navium occurrere posse inanibus occurrit, et nactus circiter <num>xxx</num> in eas indiligentiae suae ac doloris iracundiam erupit, omnesque incendit eodemque igne nautas dominosque navium interfecit, magnitudine poenae 
<milestone n="4" unit="section"/>
reliquos terreri sperans. hoc confecto negotio a Sasonis ad Orici portum stationes litoraque omnia longe lateque classibus occupavit, custodiisque diligentius dispositis, ipse gravissima hieme in navibus excubans neque ullum laborem aut munus despiciens neque subsidium exspectans, si in Caesaris complexum venire posset. <gap/></p></div2>
<div2 type="chapter" n="9">
<milestone n="1" unit="section"/>
<p>Discessu Liburnarum ex Illyrico M. Octavius 
cum iis quas habebat navibus Salonas pervenit. ibi concitatis Dalmatis reliquisque barbaris Issam a Caesaris amicitia avertit. 
<milestone n="2" unit="section"/>
 conventum Salonis cum neque pollicitationibus neque denuntiatione periculi permovere posset, oppidum oppugnare instituit. est autem 
<milestone n="3" unit="section"/>
oppidum et loci natura et colle munitum. sed celeriter cives Romani ligneis effectis turribus sese munierunt, et cum essent infirmi ad resistendum propter paucitatem hominum crebris confecti vulneribus, ad extremum auxilium descenderunt servosque omnes puberes liberaverunt et praesectis omnium mulierum crinibus 
<milestone n="4" unit="section"/>
tormenta effecerunt. quorum cognita sententia Octavius quinis castris oppidum circumdedit atque uno tempore obsidione et oppugnationibus eos premere 
<milestone n="5" unit="section"/>
coepit. illi omnia perpeti parati maxime a re frumentaria laborabant. cui re missis ad Caesarem legatis auxilium ab eo petebant; reliqua, ut poterant, incommoda per se sustinebant. 
<milestone n="6" unit="section"/>
 et longo interposito spatio cum diuturnitas oppugnationis neglegentiores Octavianos effecisset, nacti occasionem meridiani temporis discessu eorum pueris mulieribusque in muro dispositis, nequid cotidianae consuetudinis desideraretur, ipsi manu facta cum iis quos nuper maxime liberaverant, in proxima Octavi castra inruperunt. 
<milestone n="7" unit="section"/>
 his expugnatis eodem impetu altera sunt adorti, inde tertia et quarta et deinceps reliqua, omnibusque eos castris expulerunt et magno numero interfecto reliquos atque ipsum Octavium in naves confugere coegerunt. hic  
<milestone n="8" unit="section"/>
fuit oppugnationis exitus. iamque hiems adpropinquabat, et tantis detrimentis acceptis Octavius desperata oppugnatione oppidi Dyrrachium sese ad Pompeium recepit. </p></div2>
<div2 type="chapter" n="10">
<milestone n="1" unit="section"/>
<p>Demonstravimus L. Vibullium Rufum, Pompei praefectum, bis in potestatem pervenisse Caesaris 
atque ab eo esse dimissum, semel ad Corfinium, iterum 
<milestone n="2" unit="section"/>
in Hispania. hunc pro suis beneficiis Caesar idoneum iudicaverat, quem cum mandatis ad Cn. Pompeium mitteret, eundemque apud Cn. Pompeium auctoritatem 
<milestone n="3" unit="section"/>
habere intellegebat. erat autem haec summa mandatorum: debere utrumque pertinaciae finem facere et ab armis discedere neque amplius fortunam periclitari. 
<milestone n="4" unit="section"/>
satis esse magna utrimque incommoda accepta, quae pro disciplina et praeceptis habere possent, ut reliquos casus timerent: 
<milestone n="5" unit="section"/>
illum Italia expulsum amissa Sicilia et Sardinia duabusque Hispaniis et cohortibus in; Italia atque Hispania civium Romanorum <num>c</num> atque <num>xxx</num>; se morte Curionis et detrimento Africani exercitus et Antoni militumque deditione ad Curictam.
<milestone n="6" unit="section"/>
proinde sibi ac rei publicae parcerent, cum quantum in bello fortuna posset, iam ipsi incommodis suis satis essent documento.
<milestone n="7" unit="section"/>
hoc unum esse tempus de pace agendi, dum sibi uterque confideret et pares ambo viderentur; si vero alteri paulum modo tribuisset fortuna, non esse usurum condicionibus pacis eum, qui superior videretur, neque fore aequa parte contentum, qui se omnia habiturum confideret.
<milestone n="8" unit="section"/>
condiciones pacis quoniam antea convenire non potuissent, Romae ab senatu et a populo peti debere. 
<milestone n="9" unit="section"/>
interesse id rei publicae et ipsis placere oportere, si  uterque in contione statim iuravisset se triduo proximo exercitum dimissurum.
<milestone n="10" unit="section"/>
depositis armis auxiliisque, quibus nunc confiderent, necessario populi senatusque iudicio fore utrumque contentum.
<milestone n="11" unit="section"/>
haec quo facilius Pompeio probari possent, omnes suas terrestris &dagger;urbiumque&dagger; copias dimissurum.</p></div2>
<div2 type="chapter" n="11">
<milestone n="1" unit="section"/>
<p>Vibullius expositus Corcyrae non minus 
necessarium esse existimavit de repentino adventu Caesaris Pompeium fieri certiorem, uti ad id consilium capere posset, ante quam de mandatis agi inciperetur, atque ideo continuato nocte ac die itinere atque omnibus oppidis mutatis ad celeritatem iumentis ad Pompeium 
<milestone n="2" unit="section"/>
contendit, ut adesse Caesarem nuntiaret. Pompeius erat eo tempore in Candavia iterque ex Macedonia in hiberna Apolloniam Dyrrachiumque habebat. sed re nova perturbatus maioribus itineribus Apolloniam petere coepit, 
<milestone n="3" unit="section"/>
ne Caesar orae maritimae civitates occuparet. at ille expositis militibus eodem die Oricum proficiscitur. quo cum venisset, L. Torquatus, qui iussu Pompei oppido praeerat praesidiumque ibi Parthinorum habebat, conatus portis clausis oppidum defendere, 
<milestone n="4" unit="section"/>
 cum Graecos murum ascendere atque arma capere iuberet, illi autem se contra imperium populi Romani pugnaturos negarent, oppidani autem etiam sua sponte Caesarem recipere conarentur, desperatis omnibus auxiliis portas aperuit et se atque oppidum Caesari dedidit incolumisque ab eo conservatus est. </p></div2>
<div2 type="chapter" n="12">
<milestone n="1" unit="section"/>
<p>Recepto Caesar Orico nulla interposita mora 
Apolloniam proficiscitur. eius adventu audito L. Staberius, qui ibi praeerat, aquam comportare in arcem atque eam munire obsidesque ab Apolloniatibus exigere coepit. 
<milestone n="2" unit="section"/>
illi vero daturos se negare neque portas consuli praeclusuros neque sibi iudicium sumpturos contra, atque omnis Italia populusque Romanus iudicavisset. 
<milestone n="3" unit="section"/>
quorum cognita voluntate clam profugit Apollonia Staberius. illi ad Caesarem legatos mittunt oppidoque 
<milestone n="4" unit="section"/>
recipiunt. hos sequuntur Byllidenses Amantini et reliquae finitimae civitates totaque Epirus et legatis ad Caesarem missis, quae imperaret, facturos pollicentur. </p></div2>
<div2 type="chapter" n="13">
<milestone n="1" unit="section"/>
<p>At Pompeius cognitis his rebus, quae erant 
Orici atque Apolloniae gestae, Dyrrachio timens diurnis 
<milestone n="2" unit="section"/>
eo nocturnisque itineribus contendit. simul Caesar adpropinquare dicebatur; tantusque terror incidit eius exercitu, quod properans noctem die coniunxerat neque iter intermiserat, ut paene omnes ex Epiro finitimisque regionibus signa relinquerent, complures arma 
<milestone n="3" unit="section"/>
proicerent, ac fugae simile iter videretur. sed cum prope Dyrrachium Pompeius constitisset castraque metari iussisset, perterrito etiam tum exercitu princeps Labienus procedit iuratque se eum non deserturum eundemque casum subiturum, quemcumque ei fortuna 
<milestone n="4" unit="section"/>
tribuisset. hoc idem reliqui iurant legati; hos tribuni militum centurionesque sequuntur, atque idem omnis 
<milestone n="5" unit="section"/>
exercitus iurat. Caesar praeoccupato itinere ad Dyrrachium finem properandi facit castraque ad flumen Apsum ponit in finibus Apolloniatium, &dagger;ut castellis vigiliisque bene meritae civitates tutae essent praesidio&dagger;, ibique reliquarum ex Italia legionum adventum expectare et sub pellibus hiemare constituit. 
<milestone n="6" unit="section"/>
 hoc idem Pompeius fecit et trans flumen Apsum positis castris eo copias omnes auxiliaque conduxit. </p></div2>
<div2 type="chapter" n="14">
<milestone n="1" unit="section"/>
<p>Calenus legionibus equitibusque Brundisii in 
naves inpositis, ut erat praeceptum a Caesare, quantam navium facultatem habebat, naves solvit, paulumque a portu progressus litteras a Caesare accepit, quibus est certior factus portus litoraque omnia classibus adversariorum teneri. 
<milestone n="2" unit="section"/>
 quo cognito se in portum recipit navesque omnes revocat. una ex his quae perseveravit neque imperio Caleni obtemperavit, quod erat sine militibus privatoque consilio administrabatur, delata Oricum 
<milestone n="3" unit="section"/>
atque a Bibulo expugnata est. qui de servis liberisque omnibus ad inpuberes supplicium sumit et ad unum interficit. ita exiguo tempore magnoque casu totius exercitus salus constitit. </p></div2>
<div2 type="chapter" n="15">
<milestone n="1" unit="section"/>
<p>Bibulus, ut supra demonstratum est, erat in 
classe ad Oricum, et sicuti mari portibusque Caesarem prohibebat, ita ipse omni terra earum regionum prohibebatur. 
<milestone n="2" unit="section"/>
 praesidiis enim dispositis omnia litora a Caesare tenebantur, neque lignandi atque aquandi neque naves ad terram religandi potestas fiebat. 
<milestone n="3" unit="section"/>
 erat res in magna difficultate, summisque angustiis rerum necessariarum premebantur, adeo ut cogerentur sicuti reliquum commeatum ita ligna atque aquam Corcyra 
<milestone n="4" unit="section"/>
navibus onerariis supportare, atque etiam uno tempore accidit, ut difficilioribus usi tempestatibus ex pellibus,  quibus erant tectae naves, nocturnum excipere rorem 
<milestone n="5" unit="section"/>
cogerentur. quas tamen difficultates patienter atque aequo animo ferebant, neque sibi nudanda litora et 
<milestone n="6" unit="section"/>
relinquendos portus existimabant. sed cum essent in quibus demonstravi angustiis ac se Libo cum Bibulo coniunxisset, loquuntur ambo ex navibus cum M'. Acilio et Statio Murco legatis, quorum alter oppidi muris, alter praesidiis terrestribus praeerat: velle se de maximis rebus cum Caesare loqui, si sibi eius facultas detur. 
<milestone n="7" unit="section"/>
huc addunt pauca rei confirmandae causa, ut de compositione acturi viderentur. interim postulant, ut sint indutiae, atque ab iis impetrant. 
<milestone n="8" unit="section"/>
 magnum enim, quod adferebant, videbatur, et Caesarem id summe sciebant cupere, et profectum aliquid Vibulli mandatis existimabatur. </p></div2>
<div2 type="chapter" n="16">
<milestone n="1" unit="section"/>
<p>Caesar eo tempore cum legione una profectus ad recipiendas ulteriores civitates et rem frumentariam expediendam, qua anguste utebatur, erat ad 
Buthrotum oppidum oppositum Corcyrae. 
<milestone n="2" unit="section"/>
ibi certior ab Acilio et Murco per litteras factus de postulatis Libonis et Bibuli legionem relinquit; ipse Oricum revertitur.
<milestone n="3" unit="section"/>
eo cum venisset, evocantur illi ad colloquium. prodit Libo atque excusat Bibulum, quod is iracundia summa erat inimicitiasque habebat etiam privatas cum Caesare ex aedilitate et praetura conceptas; ob eam causam colloquium vitasse, ne res maximae spei maximaeque utilitatis eius iracundia impedirentur. 
<milestone n="4" unit="section"/>
Pompei summam esse ac fuisse semper voluntatem, ut componeretur atque ab armis discederetur, sed potestatem eius rei nullam habere, propterea quod de consilii sententia summam belli rerumque omnium Pompeio permiserint. 
<milestone n="5" unit="section"/>
 sed postulatis Caesaris cognitis missuros ad Pompeium, atque illum reliqua per se acturum hortantibus ipsis. interea manerent indutiae, dum ab illo rediri posset, neve alter alteri noceret. huc addit pauca de causa et de copiis auxiliisque suis. </p></div2>
<div2 type="chapter" n="17">
<milestone n="1" unit="section"/>
<p>Quibus rebus neque tum respondendum Caesar existimavit, neque nunc, ut memoriae prodatur, 
<milestone n="2" unit="section"/>
satis causae putamus. postulabat Caesar, ut legatos sibi ad Pompeium sine periculo mittere liceret idque ipsi fore reciperent aut acceptos per se ad eum perducerent quod ad indutias pertineret, 
<milestone n="3" unit="section"/>
 sic belli rationem esse divisam, ut illi classe naves auxiliaque sua 
<milestone n="4" unit="section"/>
impedirent, ipse ut aqua terraque eos prohiberet. si hoc sibi remitti vellent, remitterent ipsi de maritimis custodiis; si illud tenerent, se quoque id retenturum. nihilominus tamen agi posse de compositione, ut haec non remitterentur, neque hanc rem illi esse impedimento. 
<milestone n="5" unit="section"/>
 Libo neque legatos Caesaris recipere neque periculum praestare eorum, sed totam rem ad Pompeium reicere; unum instare de indutiis vehementissimeque contendere. 
<milestone n="6" unit="section"/>
 quem ubi Caesar intellexit praesentis periculi atque inopiae vitandae causa omnem orationem instituisse, neque ullam spem aut condicionem pacis adferre, ad reliquam cogitationem belli sese recepit. </p></div2>
<div2 type="chapter" n="18">
<milestone n="1" unit="section"/>
<p>Bibulus multos dies terra prohibitus et graviore morbo ex frigore ac labore inplicitus, cum neque 
curari posset neque susceptum officium deserere vellet, vim morbi sustinere non potuit. 
<milestone n="2" unit="section"/>
eo mortuo ad neminem unum summa imperii redit, sed separatim suam quisque classem ad arbitrium suum administrabat. 
<milestone n="3" unit="section"/>
Vibullius sedato tumultu, quem repentinus Caesaris adventus concitaverat, ubi primum &dagger;reversus est&dagger;, adhibito Libone et L. Lucceio et Theophane, quibuscum communicare de maximis rebus Pompeius consueverat, de mandatis Caesaris agere instituit. 
<milestone n="4" unit="section"/>
 quem ingressum in sermonem Pompeius interpellavit et loqui plura prohibuit. 'quid mihi' inquit 'aut vita aut civitate opus est, quam beneficio Caesaris habere videbor? cuius rei opinio tolli non poterit, cum in Italiam, ex qua profectus sum reductus existimabor.'
<milestone n="5" unit="section"/>
bello perfecto ab iis Caesar haec facta cognovit, qui sermoni interfuerunt. conatus tamen nihilominus est aliis rationibus per colloquia de pace agere. </p></div2>
<div2 type="chapter" n="19">
<milestone n="1" unit="section"/>
<p>Inter bina castra Pompei atque Caesaris 
unum flumen tantum intererat Apsus, crebraque inter se colloquia milites habebant, neque ullum interim telum per pactiones loquentium traiciebatur. 
<milestone n="2" unit="section"/>
mittit P. Vatinium legatum ad ripam ipsam fluminis, qui ea quae maxime ad pacem pertinere viderentur ageret, et crebro magna voce pronuntiaret, liceretne civibus ad cives de pace &dagger;duos&dagger; legatos mittere, quod etiam fugitivis ab saltu Pyrenaeo praedonibusque licuisset, praesertim cum id agerent, ne cives cum civibus armis decertarent. 
<milestone n="3" unit="section"/>
 multa suppliciter locutus, ut de sua atque  omnium salute debebat, silentioque ab utrisque militibus auditus. 
<milestone n="4" unit="section"/>
 responsum est ab altera parte Aulum Varronem profiteri se altera die ad colloquium venturum atque una visurum, quemadmodum tuto legati venire et quae vellent exponere possent; certumque ei 
<milestone n="5" unit="section"/>
rei tempus constituitur. quo cum esset postero die ventum, magna utrimque multitudo convenit, magnaque erat expectatio eius rei atque omnium animi intenti esse ad pacem videbantur. 
<milestone n="6" unit="section"/>
 qua ex frequentia T. Labienus prodit, &dagger;summissa oratione loqui de pace 
<milestone n="7" unit="section"/>
atque altercari cum Vatinio incipit. quorum mediam orationem interrumpunt subito undique tela immissa; quae ille obtectus armis militum vitavit; vulnerantur tamen complures, in his Cornelius Balbus, M. Plotius 
<milestone n="8" unit="section"/>
L. Tiburtius centuriones militesque nonnulli. tum Labienus: 'desinite ergo de conpositione loqui; nam nobis nisi Caesaris capite relato pax esse nulla potest.' </p></div2>
<div2 type="chapter" n="20">
<milestone n="1" unit="section"/>
<p>Isdem temporibus M. Caelius Rufus praetor 
causa debitorum suscepta initio magistratus tribunal suum iuxta C. Treboni, praetoris urbani, sellam collocavit, et siquis appellavisset de aestimatione et de solutionibus, quae per arbitrum fierent, ut Caesar praesens constituerat, fore auxilio pollicebatur. 
<milestone n="2" unit="section"/>
sed fiebat aequitate decreti et humanitate Treboni, qui his temporibus clementer et moderate ius dicendum existimabat, ut reperiri non possent, a quibus initium appellandi nasceretur.
<milestone n="3" unit="section"/>
nam fortasse inopiam excusare et calamitatem aut propriam suam aut temporum queri et difficultates auctionandi proponere etiam mediocris  est animi; integras vero tenere possessiones, qui se debere fateantur, cuius animi aut cuius impudentiae 
<milestone n="4" unit="section"/>
est? itaque, hoc qui postularet, reperiebatur nemo. atque ipsis, ad quorum commodum pertinebat, durior inventus est Caelius. 
<milestone n="5" unit="section"/>
et ab hoc profectus initio, ne frustra ingressus turpem causam videretur, legem promulgavit, ut sexenni die sine usuris creditae pecuniae solvantur. </p></div2>
<div2 type="chapter" n="21">
<milestone n="1" unit="section"/>
<p>Cum resisteret Servilius consul reliquique 
magistratus et minus opinione sua efficeret, ad hominum excitanda studia sublata priore lege duas promulgavit, unam, qua mercedes habitationum annuas 
<milestone n="2" unit="section"/>
conductoribus donavit, aliam tabularum novarum, impetuque multitudinis in C. Trebonium facto et nonnullis vulneratis eum de tribunali deturbavit. 
<milestone n="3" unit="section"/>
 de quibus rebus Servilius consul ad senatum rettulit, senatusque Caelium ab re publica removendum censuit. hoc decreto eum consul senatu prohibuit et contionari 
<milestone n="4" unit="section"/>
conantem de rostris deduxit. ille ignominia et dolore permotus palam se proficisci ad Caesarem simulavit; clam nuntiis ad Milonem missis, qui Clodio interfecto eo nomine erat damnatus, atque eo in Italiam evocato, quod magnis muneribus datis gladiatoriae familiae reliquias habebat, sibi coniunxit atque eum in Thurinum 
<milestone n="5" unit="section"/>
ad sollicitandos pastores praemisit. ipse cum Casilinum venisset unoque tempore signa eius militaria atque arma Capuae essent comprensa et familia Neapoli visa quae proditionem oppidi appararet, patefactis consiliis exclusus Capua et periculum veritus, quod conventus arma ceperat atque eum hostis loco habendum existimabat, consilio destitit atque eo itinere sese avertit. </p></div2>
<div2 type="chapter" n="22">
<milestone n="1" unit="section"/>
<p>Interim Milo dimissis circum municipia litteris se ea quae faceret iussu atque imperio facere 
Pompei, quae mandata ad se per Vibullium delata essent, quos ex aere alieno laborare arbitrabatur, sollicitabat. 
<milestone n="2" unit="section"/>
 apud quos cum proficere nihil posset, quibusdam solutis ergastulis Compsam in agro Hirpino oppugnare coepit. eo cum a Q. Pedio praetore cum legione <gap/>, lapide ictus ex muro perit. 
<milestone n="3" unit="section"/>
 et Caelius profectus, ut dictitabat, ad Caesarem pervenit Thurios. ubi cum quosdam eius municipii sollicitaret equitibusque Caesaris Gallis atque Hispanis, qui eo praesidii causa missi erant, pecuniam polliceretur, ab his est interfectus.
<milestone n="4" unit="section"/>
ita magnarum initia rerum, quae occupatione magistratuum et temporum sollicitam Italiam habebant, celerem et facilem exitum habuerunt. </p></div2>
<div2 type="chapter" n="23">
<milestone n="1" unit="section"/>
<p>Libo profectus ab Orico cum classe cui praeerat navium <num>l</num> Brundisium venit insulamque quae 
contra portum Brundisinum est occupavit, quod praestare arbitrabatur unum locum, qua necessarius nostris erat egressus, quam omnia litora ac portus custodia clausos tueri.
<milestone n="2" unit="section"/>
hic repentino adventu naves onerarias quasdam nactus incendit et unam frumento onustam abduxit magnumque nostris terrorem iniecit, et noctu militibus ac sagittariis in terra expositis praesidium equitum deiecit et adeo loci opportunitate profecit, uti ad Pompeium litteras mitteret, naves reliquas, si vellet, subduci et refici iuberet; sua classe auxilia sese Caesaris prohibiturum. </p></div2>
<div2 type="chapter" n="24">
<milestone n="1" unit="section"/>
<p>Erat eo tempore Antonius Brundisii;  is virtute militum confisus scaphas navium magnarum circiter <num>lx</num> cratibus pluteisque contexit eoque milites 
delectos inposuit atque eas in litore pluribus locis separatim disposuit navesque triremes duas, quas Brundisii faciendas curaverat, per causam exercendorum remigum ad faucis portus prodire iussit. 
<milestone n="2" unit="section"/>
 has cum audacius progressas Libo vidisset, sperans intercipi posse quadriremes V ad eas misit. quae cum navibus nostris propinquassent, nostri veterani in portum refugiebant, illi studio incitati incautius sequebantur. 
<milestone n="3" unit="section"/>
iam ex omnibus partibus subito Antonianae scaphae signo dato se in hostes incitaverunt primoque impetu unam ex his quadriremem cum remigibus defensoribusque suis ceperunt, reliquas turpiter refugere coegerunt. 
<milestone n="4" unit="section"/>
 ad hoc detrimentum accessit, ut equitibus per oram maritimam ab Antonio dispositis aquari prohiberentur. qua necessitate et ignominia permotus Libo discessit a Brundisio obsessionemque nostrorum omisit. </p></div2>
<div2 type="chapter" n="25">
<milestone n="1" unit="section"/>
<p>Multi iam menses erant et hiems praecipitaverat, neque Brundisio naves legionesque ad Caesarem veniebant. ac nonnullae eius rei praetermissae 
occasiones Caesari videbantur, quod certi saepe flaverant venti, quibus necessario committendum existimabat. 
<milestone n="2" unit="section"/>
 quantoque eius amplius processerat temporis, tanto erant alacriores ad custodias, qui classibus praeerant, maioremque fiduciam prohibendi habebant, et crebris Pompei litteris castigabantur, quoniam primo venientem Caesarem non prohibuissent, ut reliquos eius exercitus impedirent, duriusque cotidie tempus ad transportandum lenioribus ventis expectabant.
<milestone n="3" unit="section"/>
quibus rebus permotus Caesar Brundisium ad suos severius scripsit, nacti idoneum ventum ne occasionem navigandi dimitterent, si vel ad litora Apolloniatium cursum dirigere atque eo naves eicere possent. 
<milestone n="4" unit="section"/>
haec a custodiis classium loca maxime vacabant, quod se longius a portibus committere non auderent. </p></div2>
<div2 type="chapter" n="26">
<milestone n="1" unit="section"/>
<p>Illi adhibita audacia et virtute administrantibus M. Antonio et Fufio Caleno, multum ipsis militibus hortantibus neque ullum periculum pro salute 
Caesaris recusantibus, nacti austrum naves solvunt atque altero die Apolloniam Dyrrachiumque praetervehuntur. 
<milestone n="2" unit="section"/>
 qui cum essent ex continenti visi, Coponius, qui Dyrrachii classi Rhodiae praeerat, naves ex portu educit, et cum iam nostris remissiore vento adpropinquasset, idem auster increbruit nostrisque praesidio fuit. 
<milestone n="3" unit="section"/>
 neque vero ille ob eam causam conatu desistebat, sed labore et perseverantia nautarum et vim tempestatis superari posse sperabat praetervectosque Dyrrachium magna vi venti nihilo setius sequebatur. 
<milestone n="4" unit="section"/>
nostri usi fortunae beneficio tamen impetum classis timebant, si forte ventus remisisset. nacti portum, qui appellatur Nymphaeum, ultra Lissum milia passuum <num>iii</num>, eo naves introduxerunt&mdash;qui portus ab Africo  
tegebatur, ab austro non erat tutus&mdash;leviusque tempestatis quam classis periculum aestimaverunt. 
<milestone n="5" unit="section"/>
quo simulatque intro est itum, incredibili felicitate auster, qui per biduum flaverat, in Africum se vertit. </p></div2>
<div2 type="chapter" n="27">
<milestone n="1" unit="section"/>
<p>Hic subitam commutationem fortunae videre 
licuit. qui modo sibi timuerant, hos tutissimus portus recipiebat; qui nostris navibus periculum intulerant, 
<milestone n="2" unit="section"/>
de suo timere cogebantur. itaque tempore commutato tempestas et nostros texit et naves Rhodias adflixit, ita ut ad unam omnes constratae numero <num>xvi</num> eliderentur et naufragio interirent, et ex magno remigum propugnatorumque numero pars ad scopulos allisa interficeretur, pars ab nostris detraheretur, quos omnes conservatos Caesar domum remisit. </p></div2>
<div2 type="chapter" n="28">
<milestone n="1" unit="section"/>
<p>Nostrae naves duae tardius cursu confecto 
in noctem coniectae, cum ignorarent, quem locum reliquae cepissent, contra Lissum in ancoris constiterunt. 
<milestone n="2" unit="section"/>
has scaphis minoribusque navigiis compluribus summissis Otacilius Crassus, qui Lissi praeerat, expugnare parabat; simul de deditione eorum agebat et incolumitatem deditis pollicebatur. 
<milestone n="3" unit="section"/>
 harum altera navis <num>ccxx</num> e legione tironum sustulerat, altera ex veterana paulo 
<milestone n="4" unit="section"/>
minus <num>cc</num>. hic cognosci licuit, quantum esset hominibus praesidii in animi firmitudine. tirones enim multitudine navium perterriti et salo nausiaque confecti iureiurando accepto nihil iis nocituros hostes se Otacilio dediderunt; qui omnes ad eum producti contra  religionem iurisiurandi in eius conspectu crudelissime 
<milestone n="5" unit="section"/>
interficiuntur. at veteranae legionis milites, item conflictati et tempestatis et sentinae vitiis, neque ex pristina virtute remittendum aliquid putaverunt, et tractandis condicionibus et simulatione deditionis extracto primo noctis tempore gubernatorem in terram navem 
<milestone n="6" unit="section"/>
eicere cogunt, ipsi idoneum locum nacti reliquam noctis partem ibi confecerunt et luce prima missis ad eos ab Otacilio equitibus, qui eam partem orae maritimae adservabant, circiter <num>cccc</num>, quique eos armati ex praesidio secuti sunt, se defenderunt et nonnullis eorum interfectis incolumes se ad nostros receperunt. </p></div2>
<div2 type="chapter" n="29">
<milestone n="1" unit="section"/>
<p>Quo facto conventus civium Romanorum, qui 
Lissum obtinebant, quod oppidum iis antea Caesar attribuerat muniendumque curaverat, Antonium recepit omnibusque rebus iuvit. Otacilius sibi timens oppido fugit et ad Pompeium pervenit. 
<milestone n="2" unit="section"/>
 expositis omnibus copiis Antonius, quarum erat summa veteranarum trium legionum uniusque tironum et equitum 
<num>dccc</num>, plerasque naves in Italiam remittit ad reliquos milites equitesque transportandos, 
<milestone n="3" unit="section"/>
pontones, quod est genus navium Gallicarum, Lissi relinquit, hoc consilio, ut si forte Pompeius vacuam existimans Italiam eo traiecisset exercitum, quae opinio erat edita in vulgus, aliquam Caesar ad insequendum facultatem haberet, nuntiosque ad eum celeriter mittit, quibus regionibus exercitum exposuisset et quid militum transvexisset. </p></div2>
<div2 type="chapter" n="30">
<milestone n="1" unit="section"/>
<p>Haec eodem fere tempore Caesar atque Pompeius cognoscunt. nam praetervectas Apolloniam Dyrrachiumque naves viderant, ipsi iter secundum eas terras direxerant, sed quo essent eae delatae, primis diebus ignorabant. 
<milestone n="2" unit="section"/>
 cognitaque re diversa sibi ambo consilia capiunt: Caesar, ut quam primum se cum Antonio coniungeret, Pompeius, ut venientibus in itinere se opponeret, &lsqb;et&rsqb; si imprudentes ex insidiis adoriri posset;
<milestone n="3" unit="section"/>
eodemque die uterque eorum ex castris stativis a flumine Apso exercitum educunt, Pompeius 
<milestone n="4" unit="section"/>
clam et noctu, Caesar palam atque interdiu. sed Caesari circuitu maiore iter erat longius, adverso flumine, ut vado transire posset. Pompeius, quia expedito itinere flumen ei transeundum non erat, magnis itineribus ad Antonium contendit, 
<milestone n="5" unit="section"/>
 atque ubi eum adpropinquare cognovit, idoneum locum nactus ibi copias collocavit, suosque omnes castris continuit, ignesque fieri 
<milestone n="6" unit="section"/>
prohibuit, quo occultior esset eius adventus. haec ad Antonium statim per Graecos deferuntur. ille missis ad Caesarem nuntiis unum diem sese castris tenuit, 
<milestone n="7" unit="section"/>
altero die ad eum pervenit Caesar. cuius adventu cognito Pompeius, ne duobus circumcluderetur exercitibus, ex eo loco discedit omnibusque copiis ad Asparagium Dyrrachinorum pervenit atque ibi idoneo loco castra ponit. </p></div2>
<div2 type="chapter" n="31">
<milestone n="1" unit="section"/>
<p>His temporibus Scipio detrimentis quibusdam circa montem Amanum acceptis imperatorem se 
<milestone n="2" unit="section"/>
appellaverat. quo facto civitatibus tyrannisque magnas imperaverat pecunias, item a publicanis suae provinciae debitam biennii pecuniam exegerat et ab isdem insequentis anni mutuam praeceperat equitesque toti provinciae imperaverat. 
<milestone n="3" unit="section"/>
 quibus coactis, finitimis hostibus Parthis post se relictis, qui paulo ante M. Crassum imperatorem interfecerant et M. Bibulum in obsidione habuerant, legiones equitesque ex Syria deduxerat. 
<milestone n="4" unit="section"/>
summamque in sollicitudinem ac timorem Parthici belli provincia cum venisset, ac nonnullae militum voces cum audirentur sese, contra hostem si ducerentur, ituros, contra civem et consulem arma non laturos, deductis Pergamum atque in locupletissimas urbes in hiberna legionibus maximas largitiones fecit et confirmandorum militum causa diripiendas his civitates dedit. </p></div2>
<div2 type="chapter" n="32">
<milestone n="1" unit="section"/>
<p>Interim acerbissime imperatae pecuniae tota 
provincia exigebantur. multa praeterea generatim ad 
<milestone n="2" unit="section"/>
avaritiam excogitabantur. in capita singula servorum ac liberorum tributum imponebatur; columnaria ostiaria frumentum milites arma remiges tormenta vecturae imperabantur; cuius modo rei nomen reperiri poterat, hoc satis esse ad cogendas pecunias videbatur. 
<milestone n="3" unit="section"/>
non solum urbibus, sed paene vicis castellisque singuli cum imperio praeficiebantur. qui horum quid acerbissime crudelissimeque fecerat, is et vir et civis optimus 
<milestone n="4" unit="section"/>
habebatur. erat plena lictorum et imperiorum provincia, differta praefectis atque exactoribus, qui praeter imperatas pecunias suo etiam privato conpendio serviebant; dictitabant enim se domo patriaque expulsos omnibus necessariis egere rebus, ut honesta praescriptione rem turpissimam tegerent. 
<milestone n="5" unit="section"/>
 accedebant ad haec gravissimae usurae, quod in bello plerumque accidere  consuevit universis imperatis pecuniis; quibus in rebus prolationem diei donationem esse dicebant. itaque aes alienum provinciae eo biennio multiplicatum est. 
<milestone n="6" unit="section"/>
neque minus ob eam causam civibus Romanis eius provinciae, sed in singulos conventus singulasque civitates certae pecuniae imperabantur, mutuasque illas ex senatus consulto exigi dictitabant; publicanis, ut ii sortem fecerant, insequentis anni vectigal promutuum. </p></div2>
<div2 type="chapter" n="33">
<milestone n="1" unit="section"/>
<p>Praeterea Ephesi a fano Dianae depositas 
antiquitus pecunias Scipio tolli iubebat. certaque eius rei die constituta cum in fanum ventum esset adhibitis compluribus ordinis senatorii, quos advocaverat Scipio, litterae ei redduntur a Pompeio, mare transisse cum legionibus Caesarem; properaret ad se cum exercitu venire omniaque post &lsqb;ea quae&rsqb; haberet. 
<milestone n="2" unit="section"/>
his litteris acceptis, quos advocaverat, dimittit; ipse iter in Macedoniam parare incipit paucisque post diebus est profectus. haec res Ephesiae pecuniae salutem adtulit. </p></div2>
<div2 type="chapter" n="34">
<milestone n="1" unit="section"/>
<p>Caesar Antoni exercitu coniuncto deducta 
Orico legione, quam tuendae orae maritimae causa posuerat, temptandas sibi provincias longiusque procedendum existimabat; 
<milestone n="2" unit="section"/>
 et cum ad eum ex Thessalia Aetoliaque legati venissent, qui praesidio misso pollicerentur earum gentium civitates imperata facturas, L. Cassium Longinum cum legione tironum, quae appellabatur <num>xxvii</num>, atque equitibus <num>cc</num> in Thessaliam, item C. Calvisium Sabinum cum cohortibus <num>v</num> paucisque equitibus in Aetoliam misit; maxime eos, quod  erant propinquae regiones, de re frumentaria ut providerent, hortatus est. 
<milestone n="3" unit="section"/>
 Cn. Domitium Calvinum cum legionibus duabus, <num>xi</num> et <num>xii</num>, et equitibus <num>d</num> in Macedoniam proficisci iussit; 
<milestone n="4" unit="section"/>
 cuius provinciae ab ea parte, quae libera appellabatur, Menedemus, princeps earum regionum, missus legatus omnium suorum excellens studium profitebatur. </p></div2>
<div2 type="chapter" n="35">
<milestone n="1" unit="section"/>
<p>Ex his Calvisius primo adventu summa omnium Aetolorum receptus voluntate praesidiis adversariorum Calydone et Naupacto deiectis omni Aetolia 
<milestone n="2" unit="section"/>
potitus est. Cassius in Thessaliam cum legione pervenit. hic cum essent factiones duae, varia voluntate civitatium utebatur: Hegesaretos, veteris homo potentiae, Pompeianis rebus studebat; Petraeus, summae nobilitatis adulescens, suis ac suorum opibus Caesarem enixe iuvabat. </p></div2>
<div2 type="chapter" n="36">
<milestone n="1" unit="section"/>
<p>Eodemque tempore Domitius in Macedoniam 
venit; et cum ad eum frequentes civitatium legationes convenire coepissent, nuntiatum est adesse Scipionem cum legionibus, magna opinione et fama omnium; 
<milestone n="2" unit="section"/>
nam plerumque in &dagger;novitate&dagger; fama antecedit. hic nullo in loco Macedoniae moratus magno impetu tetendit ad Domitium, et cum ab eo milia passuum <num>xx</num> afuisset, subito se ad Cassium Longinum in Thessaliam convertit. 
<milestone n="3" unit="section"/>
 hoc adeo celeriter fecit ut simul adesse et venire nuntiaretur, et quo iter expeditius faceret, M. Favonium ad flumen Haliacmonem, quod Macedoniam a Thessalia dividit, cum cohortibus <num>viii</num> praesidio  impedimentis legionum reliquit castellumque ibi muniri iussit. 
<milestone n="4" unit="section"/>
 eodem tempore equitatus regis Coti ad castra Cassi advolavit, qui circum Thessaliam esse 
<milestone n="5" unit="section"/>
consueverat. tum timore perterritus Cassius cognito Scipionis adventu visisque equitibus, quos Scipionis esse arbitrabatur, ad montes se convertit, qui Thessaliam cingunt, atque ex his locis Ambraciam versus 
<milestone n="6" unit="section"/>
iter facere coepit. at Scipionem properantem sequi litterae sunt consecutae a M. Favonio, Domitium cum legionibus adesse, neque se praesidium, ubi constitutus 
<milestone n="7" unit="section"/>
esset, sine auxilio Scipionis tenere posse. quibus litteris acceptis consilium Scipio iterque commutat; Cassium sequi desistit, Favonio auxilium ferre contendit. 
<milestone n="8" unit="section"/>
itaque die ac nocte continuato itinere ad eum pervenit, tam opportuno tempore, ut simul Domitiani exercitus pulvis cerneretur et primi antecursores Scipionis viderentur. ita Cassio industria Domiti, Favonio Scipionis celeritas salutem adtulit. </p></div2>
<div2 type="chapter" n="37">
<milestone n="1" unit="section"/>
<p>Scipio biduum castris stativis moratus ad 
flumen, quod inter eum et Domiti castra fluebat, Haliacmonem, tertio die prima luce exercitum vado traducit et castris positis postero die mane copias ante 
<milestone n="2" unit="section"/>
frontem castrorum struit. Domitius tum quoque sibi dubitandum non putavit quin productis legionibus proelio decertaret. sed cum esset inter bina castra campus circiter milium passuum <num>iii</num>, Domitius castris Scipionis aciem suam subiecit, ille a vallo non discedere perseveravit. 
<milestone n="3" unit="section"/>
 ac tamen aegre retentis Domitianis militibus est factum, ne proelio contenderetur, et maxime quod rivus difficilibus ripis subiectus castris Scipionis progressus nostrorum impediebat. 
<milestone n="4" unit="section"/>
quorum studium alacritatemque pugnandi cum cognovisset Scipio, suspicatus fore ut postero die aut invitus dimicare cogeretur, aut magna cum infamia castris se contineret, qui magna exspectatione venisset, temere progressus turpem habuit exitum et noctu ne conclamatis quidem vasis flumen transit atque in eandem partem, ex qua venerat, redit, ibique prope flumen edito natura 
<milestone n="5" unit="section"/>
loco castra posuit. paucis diebus interpositis noctu insidias equitum collocavit, quo in loco superioribus fere diebus nostri pabulari consueverant; et cum cotidiana consuetudine Q. Varus, praefectus equitum Domiti, venisset, subito illi ex insidiis consurrexerunt. 
<milestone n="6" unit="section"/>
sed nostri fortiter impetum eorum tulerunt, celeriterque ad suos quisque ordines redit, atque ultro universi in hostes impetum fecerunt. 
<milestone n="7" unit="section"/>
 ex his circiter <num>lxxx</num> interfectis, reliquis in fugam coniectis, duobus amissis in castra se receperunt. </p></div2>
<div2 type="chapter" n="38">
<milestone n="1" unit="section"/>
<p>His rebus gestis Domitius sperans Scipionem 
ad pugnam elici posse simulavit sese angustiis rei frumentariae adductum castra movere vasisque militari more conclamatis progressus milia passuum <num>iii</num> loco idoneo et occulto omnem exercitum equitatumque collocavit. Scipio ad sequendum paratus equitatus magnam partem ad explorandum iter Domiti et cognoscendum praemisit. 
<milestone n="3" unit="section"/>
 qui cum essent progressi primaeque turmae insidias intravissent, ex fremitu equorum inlata suspicione ad suos se recipere coeperunt, quique hos sequebantur, celerem eorum receptum conspicati 
<milestone n="4" unit="section"/>
restiterunt. nostri cognitis &dagger;&lsqb;hostium&rsqb; insidiis, ne frustra reliquos expectarent, duas nacti turmas exceperunt.  in his fuit M. Opimius praefectus equitum.  reliquos&dagger; omnes earum turmarum aut interfecerunt aut captos ad Domitium deduxerunt. </p></div2>
<div2 type="chapter" n="39">
<milestone n="1" unit="section"/>
<p>Deductis orae maritimae Caesar praesidiis, 
ut supra demonstratum est, <num>iii</num> cohortes Orici oppidi tuendi causa reliquit isdemque custodiam navium longarum tradidit, quas ex Italia traduxerat. huic officio oppidoque M'. Acilius legatus praeerat. 
<milestone n="2" unit="section"/>
is naves nostras interiorem in portum post oppidum reduxit et ad terram deligavit faucibusque portus navem onerariam submersam obiecit et huic alteram coniunxit; super quam turrim effectam ad ipsum introitum portus opposuit et militibus conplevit tuendamque ad omnis repentinos casus tradidit. </p></div2>
<div2 type="chapter" n="40">
<milestone n="1" unit="section"/>
<p>Quibus cognitis rebus Cn. Pompeius filius, 
qui classi Aegyptiae praeerat, ad Oricum venit submersamque navem remulco multisque contendens funibus abduxit atque alteram navem, quae erat ad custodiam ab Acilio posita, pluribus adgressus navibus, in quibus ad libram fecerat turres, ut ex superiori pugnans loco integrosque semper defatigatis submittens et reliquis partibus simul ex terra scalis et classe moenia oppidi temptans, uti adversariorum manus diduceret, labore et multitudine telorum nostros vicit deiectisque defensoribus, qui omnes scaphis excepti refugerunt, eam navem expugnavit. 
<milestone n="2" unit="section"/>
eodemque tempore ex altera parte molem tenuit naturalem obiectam, quae paene insulam oppidum effecerat, <num>iiii</num> biremes subiectis scutulis inpulsas vectibus in interiorem 
<milestone n="3" unit="section"/>
portum transduxit. ita ex utraque parte naves longas adgressus, quae erant deligatae ad terram atque inanes, <num>iiii</num> ex his abduxit, reliquas incendit. 
<milestone n="4" unit="section"/>
 hoc confecto negotio D. Laelium ab Asiatica classe abductum reliquit, qui commeatus Byllide atque Amantia inportari 
<milestone n="5" unit="section"/>
in oppidum prohiberet. ipse Lissum profectus naves onerarias <num>xxx</num> a M. Antonio relictas intra portum adgressus omnes incendit; Lissum expugnare conatus, defendentibus civibus Romanis, qui eius conventus erant, militibusque, quos praesidii causa miserat Caesar, triduum moratus paucis in oppugnatione amissis re infecta inde discessit. </p></div2>
<div2 type="chapter" n="41">
<milestone n="1" unit="section"/>
<p>Caesar postquam Pompeium ad Asparagium 
esse cognovit, eodem cum exercitu profectus expugnato in itinere oppido Parthinorum, in quo Pompeius praesidium habebat, tertio die &lsqb;Macedoniam&rsqb; ad Pompeium pervenit iuxtaque eum castra posuit et postridie eductis omnibus copiis acie instructa decernendi potestatem Pompeio fecit. 
<milestone n="2" unit="section"/>
 ubi illum suis locis se tenere animum advertit, reducto in castra exercitu 
<milestone n="3" unit="section"/>
aliud sibi consilium capiendum existimavit. itaque postero die omnibus copiis magno circuitu difficili angustoque itinere Dyrrachium profectus est sperans Pompeium aut Dyrrachium compelli aut ab eo intercludi posse, quod omnem commeatum totiusque belli  
<milestone n="4" unit="section"/>
adparatum eo contulisset: ut accidit. Pompeius enim primo ignorans eius consilium, quod diverso ab ea regione itinere profectum videbat, angustiis rei frumentariae compulsum discessisse existimabat; postea per exploratores certior factus postero die castra movit 
<milestone n="5" unit="section"/>
breviore itinere se occurrere ei posse sperans. quod fore suspicatus Caesar militesque adhortatus, ut aequo animo laborem ferrent, parva parte noctis itinere intermisso mane Dyrrachium venit, cum primum agmen Pompei procul cerneretur, atque ibi castra posuit. </p></div2>
<div2 type="chapter" n="42">
<milestone n="1" unit="section"/>
<p>Pompeius interclusus Dyrrachio, ubi propositum tenere non potuit, secundo usus consilio edito 
loco, qui appellatur Petra aditumque habet navibus mediocrem atque eas a quibusdam protegit ventis, 
<milestone n="2" unit="section"/>
castra communit. eo partem navium longarum convenire, frumentum commeatumque ab Asia atque omnibus regionibus, quas tenebat, conportari imperat. 
<milestone n="3" unit="section"/>
Caesar longius bellum ductum iri existimans et de Italicis commeatibus desperans, quod tanta diligentia omnia litora a Pompeianis tenebantur classesque ipsius, quas hieme in Sicilia Gallia Italia fecerat, morabantur, in Epirum rei frumentariae causa Q. Tillium et L. Canuleium legatos misit, quodque hae regiones aberant longius, locis certis horrea constituit vecturasque frumenti finitimis civitatibus discripsit. 
<milestone n="4" unit="section"/>
 item Lisso Parthinisque et omnibus castellis, quod esset 
<milestone n="5" unit="section"/>
frumenti, conquiri iussit. id erat perexiguum cum ipsius agri natura, quod sunt loca aspera ac montuosa ac plerumque frumento utuntur inportato, tum quod Pompeius haec providerat et superioribus diebus praedae loco Parthinos habuerat frumentumque omne conquisitum spoliatis effossisque eorum domibus per equites in Petram comportarat. </p></div2>
<div2 type="chapter" n="43">
<milestone n="1" unit="section"/>
<p>Quibus rebus cognitis Caesar consilium capit 
ex loci natura. erant enim circum castra Pompei permulti editi atque asperi colles. hos primum praesidiis 
<milestone n="2" unit="section"/>
tenuit castellaque ibi communiit. inde, ut loci cuiusque natura ferebat, ex castello in castellum perducta munitione circumvallare Pompeium instituit. haec spectans, 
<milestone n="3" unit="section"/>
 quod angusta re frumentaria utebatur, quodque Pompeius multitudine equitum valebat, quo minore periculo undique frumentum commeatumque exercitui supportare posset, simul uti pabulatione Pompeium prohiberet equitatumque eius ad rem gerendam inutilem efficeret, tertio ut auctoritatem, qua ille maxime apud exteras nationes niti videbatur, minueret, cum fama per orbem terrarum percrebruisset illum a Caesare obsideri neque audere proelio dimicare. </p></div2>
<div2 type="chapter" n="44">
<milestone n="1" unit="section"/>
<p>Pompeius neque a mari Dyrrachioque discedere volebat, quod omnem adparatum belli, tela arma 
tormenta ibi collocaverat frumentumque exercitui navibus subportabat, neque munitiones Caesaris prohibere poterat, nisi proelio decertare vellet; quod eo 
<milestone n="2" unit="section"/>
tempore statuerat faciendum non esse. relinquebatur, ut extremam rationem belli sequens quam plurimos colles occuparet et quam latissimas regiones praesidiis teneret Caesarisque copias quam maxime posset distineret; idque accidit. 
<milestone n="3" unit="section"/>
castellis enim <num>xxiv</num> effectis 
<num>xv</num> milia passuum circuitu amplexus hoc spatio 
pabulabatur; multaque erant intra eum locum manu sata, quibus interim iumenta pasceret.
<milestone n="4" unit="section"/>
atque ut nostri perpetuas munitiones &dagger;videbant&dagger; perductas ex castellis in proxima castella, nequo loco erumperent Pompeiani ac nostros post tergum adorirentur &lsqb;timebant&rsqb;, ita illi interiore spatio perpetuas munitiones efficiebant, nequem locum nostri intrare atque ipsos a tergo circumvenire possent. 
<milestone n="5" unit="section"/>
 sed illi operibus vincebant, quod et numero militum praestabant et interiore spatio minorem circuitum habebant. quae cum erant loca Caesari 
<milestone n="6" unit="section"/>
capienda, etsi prohibere Pompeius totis copiis et dimicare non constituerat, tamen suis locis sagittarios funditoresque mittebat, quorum magnum habebat numerum, multique ex nostris vulnerabantur, magnusque incesserat timor sagittarum, atque omnes fere milites aut ex coactis aut ex centonibus aut ex coriis tunicas aut tegimenta fecerant, quibus tela vitarent. </p></div2>
<div2 type="chapter" n="45">
<milestone n="1" unit="section"/>
<p>In occupandis praesidiis magna vi uterque 
nitebatur: Caesar, ut quam angustissime Pompeium contineret, Pompeius, ut quam plurimos colles quam maximo circuitu occuparet; crebraque ob eam causam proelia fiebant. 
<milestone n="2" unit="section"/>
in his cum legio Caesaris nona praesidium quoddam occupavisset et munire coepisset, huic loco propinquum et contrarium collem Pompeius 
<milestone n="3" unit="section"/>
occupavit nostrosque opere prohibere coepit, et cum una ex parte prope aequum aditum haberet, primum sagittariis funditoribusque circumiectis, postea levis armaturae magna multitudine missa tormentisque prolatis munitiones impediebat. neque erat facile nostris 
<milestone n="4" unit="section"/>
uno tempore propugnare et munire. Caesar cum suos ex omnibus partibus vulnerari videret, recipere se 
<milestone n="5" unit="section"/>
iussit et loco excedere. erat per declive receptus. illi autem hoc acrius instabant neque regredi nostros patiebantur, quod timore adducti locum relinquere videbantur. 
<milestone n="6" unit="section"/>
 dicitur eo tempore glorians apud suos Pompeius dixisse, non recusare se, quin nullius usus  imperator existimaretur, si sine maximo detrimento legiones Caesaris sese recepissent inde, quo temere essent progressae. </p></div2>
<div2 type="chapter" n="46">
<milestone n="1" unit="section"/>
<p>Caesar receptui suorum timens crates ad extremum tumulum contra hostem proferri et adversas 
locari, intra has mediocri latitudine fossam tectis militibus obduci iussit, locumque in omnis partes quam 
<milestone n="2" unit="section"/>
maxime impediri. ipse idoneis locis funditores instruxit, ut praesidio nostris se recipientibus essent. his 
<milestone n="3" unit="section"/>
rebus conpletis legionem reduci iussit. Pompeiani hoc insolentius atque audacius nostros premere et instare coeperunt, cratesque pro munitione obiectas propulerunt, ut fossas transcenderent. 
<milestone n="4" unit="section"/>
 quod cum animadvertisset Caesar, veritus, ne non reducti, sed deiecti viderentur maiusque detrimentum caperetur, a medio fere spatio suos per Antonium, qui ei legioni praeerat, cohortatus tuba signum dari atque in hostes impetum 
<milestone n="5" unit="section"/>
fieri iussit. milites legiones <num>viiii</num> subito conspirati pila coniecerunt et ex inferiore loco adversus clivum incitati cursu praecipites Pompeianos egerunt et terga vertere coegerunt; quibus ad recipiendum crates derectae longuriique obiecti et institutae fossae magno impedimento fuerunt. 
<milestone n="6" unit="section"/>
 nostri vero, qui satis habebant sine detrimento discedere, compluribus interfectis, <num>v</num> omnino suorum amissis quietissime receperunt, pauloque citra eum locum aliis comprehensis collibus munitiones perfecerunt.  </p></div2>
<div2 type="chapter" n="47">
<milestone n="1" unit="section"/>
<p>Erat nova et inusitata belli ratio cum tot castellorum numero tantoque spatio et tantis munitionibus et toto obsidionis genere, tum etiam reliquis 
<milestone n="2" unit="section"/>
rebus. nam quicumque alterum obsidere conati sunt, perculsos atque infirmos hostes adorti aut proelio superatos aut aliqua offensione permotos continuerunt, cum ipsi numero equitum militumque praestarent; causa autem obsidionis haec fere esse consuevit, ut 
<milestone n="3" unit="section"/>
frumento hostes prohiberent. at tum integras atque incolumes copias Caesar inferiore militum numero continebat, cum illi omnium rerum copia abundarent; cotidie enim magnus undique navium numerus conveniebat, quae commeatum supportarent, neque ullus flare ventus poterat quin aliqua ex parte secundum 
<milestone n="4" unit="section"/>
cursum haberent. ipse autem consumptis omnibus 
<milestone n="5" unit="section"/>
longe lateque frumentis summis erat in angustiis. sed tamen haec singulari patientia milites ferebant. recordabantur enim eadem se superiore anno in Hispania perpessos labore et patientia maximum bellum confecisse; meminerant ad Alesiam magnam se inopiam perpessos, multo etiam maiorem ad Avaricum, maximarum 
<milestone n="6" unit="section"/>
se gentium victores discessisse. non illis hordeum cum daretur, non legumina recusabant; pecus vero, cuius rei summa erat ex Epiro copia, magno in honore habebant. </p></div2>
<div2 type="chapter" n="48">
<milestone n="1" unit="section"/>
<p>Est etiam genus radicis inventum ab iis qui 
fuerant ab alebribus, quod appellatur chara, quod admixtum lacte multum inopiam levabat. id ad similitudinem panis efficiebant.
<milestone n="2" unit="section"/>
eius erat magna copia. ex hoc effectos panes. cum in colloquiis Pompeiani famem nostris obiectarent, vulgo in eos iaciebant, ut spem eorum minuerent. </p></div2>
<div2 type="chapter" n="49">
<milestone n="1" unit="section"/>
<p>Iamque frumenta maturescere incipiebant 
atque ipsa spes inopiam sustentabat, quod celeriter se habituros copiam confidebant. crebraeque voces militum in vigiliis colloquiisque audiebantur prius se cortice ex arboribus victuros, quam Pompeium e manibus 
<milestone n="2" unit="section"/>
dimissuros. libenter etiam ex perfugis cognoscebant equos eorum tolerari, reliqua vero iumenta interisse; uti autem ipsos valetudine non bona cum angustiis loci et odore taetro ex multitudine cadaverum et cotidianis laboribus, insuetos operum, tum aquae summa 
<milestone n="3" unit="section"/>
inopia adfectos. omnia enim flumina atque omnes rivos, qui ad mare pertinebant, Caesar aut averterat aut magnis operibus obstruxerat, atque ut erant loca montuosa et &dagger;ad specus angustiae vallium, has sublicis in terram demissis praesepserat terramque adgesserat, ut aquam continerent. 
<milestone n="4" unit="section"/>
 ita illi necessario loca sequi demissa ac palustria et puteos fodere cogebantur atque hunc laborem ad cotidiana opera addebant; qui tamen fontes a quibusdam praesidiis aberant longius et celeriter aestibus exarescebant. 
<milestone n="5" unit="section"/>
 at Caesaris exercitus optima valetudine summaque aquae copia utebatur, tum commeatus omni genere praeter frumentum abundabat; quibus cotidie melius &dagger;subterere&dagger; tempus maioremque spem maturitate frumentorum proponi videbant. </p></div2>
<div2 type="chapter" n="50">
<milestone n="1" unit="section"/>
<p>In novo genere belli novae ab utrisque bellandi rationes reperiebantur. illi cum animum advertissent ex ignibus nocte cohortes nostras ad munitiones excubare, silentio adgressi universas inter multitudinem sagittas coiciebant et se confestim ad suos recipiebant. 
<milestone n="2" unit="section"/>
 quibus rebus nostri usu docti haec reperiebant remedia, ut alio loco ignes facerent. <gap/></p></div2>
<div2 type="chapter" n="51">
<milestone n="1" unit="section"/>
<p>Interim certior factus P. Sulla, quem discedens castris praefecerat Caesar, auxilio cohorti venit 
cum legionibus duabus; cuius adventu facile sunt repulsi Pompeiani. 
<milestone n="2" unit="section"/>
 neque vero conspectum aut impetum nostrorum tulerunt, primisque deiectis reliqui se verterunt et loco cesserunt. 
<milestone n="3" unit="section"/>
 sed insequentis nostros, ne longius prosequerentur, Sulla revocavit. at plerique existimant, si acrius insequi voluisset, bellum eo die potuisse finiri. cuius consilium reprehendendum non 
<milestone n="4" unit="section"/>
videtur. aliae enim sunt legati partes atque imperatoris; alter omnia agere ad praescriptum, alter libere 
<milestone n="5" unit="section"/>
ad summam rerum consulere debet. Sulla a Caesare castris relictus liberatis suis hoc fuit contentus neque proelio decertare voluit, quae res tamen fortasse aliquem reciperet casum, ne imperatorias sibi partes 
<milestone n="6" unit="section"/>
sumpsisse videretur. Pompeianis magnam res ad receptum difficultatem adferebat. nam ex iniquo progressi loco in summo constiterant; si per declive sese reciperent, nostros ex superiore insequentes loco verebantur; neque multum ad solis occasum temporis supererat; spe enim conficiendi negotii prope in noctem 
<milestone n="7" unit="section"/>
rem deduxerant. ita necessario atque ex tempore capto consilio Pompeius tumulum quendam occupavit, qui  tantum aberat a nostro castello, ut telum tormento missum adigi non posset. hoc consedit loco atque eum communivit omnesque ibi copias continuit. </p></div2>
<div2 type="chapter" n="52">
<milestone n="1" unit="section"/>
<p>Eodem tempore duobus praeterea locis pugnatum est; nam plura castella Pompeius pariter 
distinendae manus causa temptaverat, ne ex proximis 
<milestone n="2" unit="section"/>
praesidiis succurri posset. uno loco Volcacius Tullus impetum legionis sustinuit cohortibus tribus atque eam loco depulit; altero Germani munitiones nostras egressi compluribus interfectis sese ad suos incolumes receperunt. </p></div2>
<div2 type="chapter" n="53">
<milestone n="1" unit="section"/>
<p>Ita uno die sex proeliis factis, tribus ad Dyrrachium, tribus ad munitiones, cum horum omnium 
ratio haberetur, ad duo milia numero ex Pompeianis cecidisse reperiebamus, evocatos centurionesque complures; in eo fuit numero Valerius Flaccus L. filius eius, qui praetor Asiam obtinuerat; signaque sunt militaria sex relata. 
<milestone n="2" unit="section"/>
 nostri non amplius <num>xx</num> omnibus 
<milestone n="3" unit="section"/>
sunt proeliis desiderati. sed in castello nemo fuit omnino militum quin vulneraretur, quattuorque ex una 
<milestone n="4" unit="section"/>
cohorte centuriones oculos amiserunt. et cum laboris sui periculique testimonium adferre vellent, milia sagittarum circiter <num>xxx</num> in castellum coniecta Caesari renumeraverunt, scutoque ad eum relato Scaevae centurionis inventa sunt in eo foramina <num>cxx</num>. 
<milestone n="5" unit="section"/>
quem Caesar, ut erat de se meritus et de re publica, donatum milibus <num>cc</num> &lsqb;atque&rsqb; ab octavis ordinibus ad primum pilum se traducere pronuntiavit&mdash;eius enim ope castellum magna ex parte conservatum esse constabat&mdash; cohortemque postea duplici stipendio, frumento, veste, cibariis militaribusque donis amplissime donavit. </p></div2>
<div2 type="chapter" n="54">
<milestone n="1" unit="section"/>
<p>Pompeius noctu magnis additis munitionibus 
reliquis diebus turres extruxit et in altitudinem pedum 
<num>xv</num> effectis operibus vineis eam partem castrorum obtexit, 
<milestone n="2" unit="section"/>
et quinque intermissis diebus alteram noctem subnubilam nactus obstructis omnibus castrorum portis et ad impediendum obiectis tertia inita vigilia silentio exercitum eduxit et se in antiquas munitiones recepit. </p></div2>
<div2 type="chapter" n="55(56)">
<milestone n="1" unit="section"/>
<p>Omnibus deinceps diebus Caesar exercitum in aciem aequum in locum produxit, si Pompeius 
proelio decertare vellet, ut paene castris Pompei legiones subiceret; tantumque a vallo eius prima acies 
<milestone n="2" unit="section"/>
aberat, uti ne telum tormento adigi posset. Pompeius autem, ut famam opinionemque hominum teneret, sic pro castris exercitum constituebat, ut tertia acies vallum contingeret, omnis quidem instructus exercitus telis ex vallo abiectis protegi posset. </p></div2>
<div2 type="chapter" n="56(55)">
<milestone n="1" unit="section"/>
<p>Aetolia, Acarnania, Amphilochis per 
Cassium Longinum et Calvisium Sabinum, ut demonstravimus, receptis temptandam sibi Achaiam ac paulo 
<milestone n="2" unit="section"/>
longius progrediendum existimabat Caesar. itaque eo Q. Calenum misit eique Sabinum et Cassium cum cohortibus adiungit. 
<milestone n="3" unit="section"/>
 quorum cognito adventu Rutilius  Lupus, qui Achaiam missus a Pompeio obtinebat, Isthmum praemunire instituit, ut Achaia Fufium prohiberet. 
<milestone n="4" unit="section"/>
 Calenus Delphos, Thebas et Orchomenum voluntate ipsarum civitatium recepit, nonnullas urbes per vim expugnavit, reliquas civitates circummissis legationibus amicitiae Caesaris conciliare studebat. in his rebus fere erat Fufius occupatus. </p></div2>
<div2 type="chapter" n="57">
<milestone n="1" unit="section"/>
<p>Haec cum in Achaia atque apud Dyrrachium 
gererentur Scipionemque in Macedoniam venisse constaret, non oblitus pristini instituti Caesar mittit ad eum Clodium, suum atque illius familiarem, quem ab illo traditum initio et commendatum in suorum necessariorum numero habere instituerat. 
<milestone n="2" unit="section"/>
 huic dat litteras mandataque ad eum, quorum haec erat summa: sese omnia de pace expertum;  nihil adhuc arbitrari vitio factum eorum quos esse auctores eius rei voluisset, quod sua mandata perferre non opportuno tempore ad Pompeium vererentur. 
<milestone n="3" unit="section"/>
 Scipionem ea esse auctoritate, ut non solum libere, quae probasset, exponere, sed etiam ex magna parte compellare atque errantem regere posset; praeesse autem suo nomine exercitui, ut praeter auctoritatem vires quoque ad 
<milestone n="4" unit="section"/>
coercendum haberet. quod si fecisset, quietem Italiae, pacem provinciarum, salutem imperii uni omnes acceptam relaturos. 
<milestone n="5" unit="section"/>
 haec ad eum mandata Clodius refert ac primis diebus, ut videbatur, libenter auditus, reliquis ad colloquium non admittitur castigato Scipione a Favonio, ut postea confecto bello reperiebamus, infectaque re sese ad Caesarem recepit. </p></div2>
<div2 type="chapter" n="58">
<milestone n="1" unit="section"/>
<p>Caesar quo facilius equitatum Pompeianum 
ad Dyrrachium contineret et pabulatione prohiberet,  aditus duos, quos esse angustos demonstravimus, magnis operibus praemunivit castellaque his locis posuit. 
<milestone n="2" unit="section"/>
 Pompeius ubi nihil profici equitatu cognovit, paucis intermissis diebus rursus eum navibus ad se 
<milestone n="3" unit="section"/>
intra munitiones recepit. erat summa inopia pabuli, adeo ut foliis ex arboribus strictis et teneris harundinum radicibus contusis equos alerent; frumenta enim, quae fuerant intra munitiones sata, consumpserant. 
<milestone n="4" unit="section"/>
 et cogebantur Corcyra atque Acarnania longo interiecto navigationis spatio pabulum subportare, quodque erat eius rei minor copia, hordeo adaugere 
<milestone n="5" unit="section"/>
atque his rationibus equitatum tolerare. sed postquam non modo hordeum pabulumque omnibus locis herbaeque desectae, sed etiam frons ex arboribus deficiebat, corruptis equis macie conandum sibi aliquid Pompeius de eruptione existimavit. </p></div2>
<div2 type="chapter" n="59">
<milestone n="1" unit="section"/>
<p>Erant apud Caesarem in equitum numero 
Allobroges <num>ii</num> fratres, Roucillus et Aecus, Adbucilli filii, qui principatum in civitate multis annis obtinuerat, singulari virtute homines, quorum opera Caesar omnibus Gallicis bellis optima fortissimaque erat usus. 
<milestone n="2" unit="section"/>
 his domi ob has causas amplissimos magistratus mandaverat atque eos extra ordinem in senatum legendos curaverat, agrosque in Gallia ex hostibus captos praemiaque rei pecuniariae magna tribuerat locupletesque 
<milestone n="3" unit="section"/>
ex egentibus fecerat. hi propter virtutem non solum apud Caesarem in honore erant, sed etiam apud exercitum cari habebantur; sed freti amicitia Caesaris et  stulta ac barbara adrogantia elati despiciebant suos stipendiumque equitum fraudabant et praedam omnem 
<milestone n="4" unit="section"/>
domum avertebant. quibus illi rebus permoti universi Caesarem adierunt palamque de eorum iniuriis sunt questi et ad cetera addiderunt falsum ab iis equitum numerum deferri, quorum stipendium averterent. </p></div2>
<div2 type="chapter" n="60">
<milestone n="1" unit="section"/>
<p>Caesar neque tempus illud animadversionis 
esse existimans et multa virtuti eorum concedens rem totam dispulit; illos secreto castigavit, quod quaestui equites haberent, monuitque ut ex sua amicitia omnia expectarent et ex praeteritis suis officiis reliqua sperarent. 
<milestone n="2" unit="section"/>
 magnam tamen haec res illis offensionem et contemptionem ad omnes adtulit, idque ita esse cum ex aliorum obiectationibus tum etiam ex domestico 
<milestone n="3" unit="section"/>
iudicio atque animi conscientia intellegebant. quo pudore adducti et fortasse non se liberari, sed in aliud tempus reservari arbitrati discedere ab nobis et novam temptare fortunam novasque amicitias experiri constituerunt. 
<milestone n="4" unit="section"/>
et cum paucis collocuti clientibus suis, quibus tantum facinus committere audebant, primum conati sunt praefectum equitum C. Volusenum interficere, ut postea bello confecto cognitum est, ut cum munere aliquo perfugisse ad Pompeium viderentur; 
<milestone n="5" unit="section"/>
 postquam id difficilius visum est neque facultas perficiendi dabatur, quam maximas potuerunt pecunias mutuati, proinde ac suis satisfacere et fraudata restituere vellent, multis coemptis equis ad Pompeium transierunt cum iis quos sui consilii participes habebant. </p></div2>
<div2 type="chapter" n="61">
<milestone n="1" unit="section"/>
<p>Quos Pompeius, quod erant honesto loco nati 
et instructi liberaliter magnoque comitatu et multis iumentis venerant virique fortes habebantur et in honore apud Caesarem fuerant, quodque novum et praeter consuetudinem acciderat, omnia sua praesidia circumduxit atque ostentavit.
<milestone n="2" unit="section"/>
nam ante id tempus nemo aut miles aut eques a Caesare ad Pompeium transierat, cum paene cotidie a Pompeio ad Caesarem perfugerent, vulgo vero universi in Epiro atque Aetolia conscripti milites earumque regionum omnium quae a Caesare tenebantur.
<milestone n="3" unit="section"/>
sed hi cognitis omnibus rebus, seuquid in munitionibus perfectum non erat, seuquid a peritioribus rei militaris desiderari videbatur, temporibusque rerum et spatiis locorum et custodiarum varia diligentia animadversa, prout cuiusque eorum, qui negotiis praeerant, aut natura aut studium ferebat, haec ad Pompeium omnia detulerunt. </p></div2>
<div2 type="chapter" n="62">
<milestone n="1" unit="section"/>
<p>Quibus ille cognitis eruptionisque iam ante 
capto consilio, ut demonstratum est, tegimenta galeis milites ex viminibus facere atque aggerem iubet conportare. 
<milestone n="2" unit="section"/>
 his paratis rebus magnum numerum levis armaturae et sagittariorum aggeremque omnem noctu in scaphas et naves actuarias inponit et de media nocte cohortes <num>lx</num> ex maximis castris praesidiisque deductas ad eam partem munitionum ducit, quae pertinebat ad mare longissimeque a maximis castris Caesaris aberat. 
<milestone n="3" unit="section"/>
 eodem naves quas demonstravimus aggere et levis armaturae militibus completas, quasque ad Dyrrachium naves longas habebat, mittit et quid a 
<milestone n="4" unit="section"/>
quoque fieri velit praecipit. ad eas munitiones Caesar Lentulum Marcellinum quaestorem cum legione <num>viiii</num>  positum habebat. huic, quod valetudine minus commoda utebatur, Fulvium Postumum adiutorem submiserat. </p></div2>
<div2 type="chapter" n="63">
<milestone n="1" unit="section"/>
<p>Erat eo loco fossa pedum <num>xv</num> et vallum contra 
hostem in altitudinem pedum <num>x</num>, tantundemque eius valli agger in latitudinem patebat. ab eo intermisso spatio pedum <num>dc</num> alter conversus in contrariam partem 
<milestone n="2" unit="section"/>
erat vallus humiliore paulo munitione. hoc enim superioribus diebus timens Caesar, ne navibus nostri circumvenirentur, duplicem eo loco fecerat vallum, ut si 
<milestone n="3" unit="section"/>
ancipiti proelio dimicaretur, posset resisti. sed operum magnitudo et continens omnium dierum labor, quod milia passuum in circuitu <num>xvii</num> munitione erat conplexus, perficiendi spatium non dabat. 
<milestone n="4" unit="section"/>
 itaque contra mare transversum vallum, qui has duas munitiones 
<milestone n="5" unit="section"/>
contingeret, nondum perfecerat. quae res nota erat Pompeio, delata per Allobroges perfugas, magnumque nostris attulerat incommodum. 
<milestone n="6" unit="section"/>
nam ut ad mare nostrae cohortes nonae legionis excubuerant, accessere subito prima luce Pompeiani &lsqb;exercitus adventus exstitit&rsqb;;  simul navibus circumvecti milites in exteriorem vallum tela iaciebant, fossaeque aggere complebantur, et legionarii interioris munitionis defensores scalis admotis tormentis cuiusque generis telisque terrebant, magnaque multitudo sagittariorum ab utraque parte circumfundebatur. 
<milestone n="7" unit="section"/>
multum autem ab ictu lapidum, quod unum nostris erat telum, viminea tegimenta galeis inposita defendebant. 
<milestone n="8" unit="section"/>
itaque cum omnibus rebus nostri premerentur atque  aegre resisterent, animadversum est vitium munitionis, quod supra demonstratum est, atque inter duos vallos, qua perfectum opus non erat, per mare navibus expositi in aversos nostros impetum fecerunt atque ex utraque munitione deiectos terga vertere coegerunt. </p></div2>
<div2 type="chapter" n="64">
<milestone n="1" unit="section"/>
<p>Hoc tumultu nuntiato Marcellinus cohortes 
subsidio nostris laborantibus submittit ex castris. quae fugientes conspicatae neque illos suo adventu confirmare potuerunt neque ipsae hostium impetum tulerunt. 
<milestone n="2" unit="section"/>
itaque quodcumque addebatur subsidio, id corruptum timore fugientium terrorem et periculum augebat; hominum enim multitudine receptus impediebatur. 
<milestone n="3" unit="section"/>
 in eo proelio cum gravi vulnere esset adfectus aquilifer et a viribus deficeretur, conspicatus equites nostros 'hanc ego' inquit 'et vivus multos per annos magna diligentia defendi et nunc moriens eadem fide Caesari restituo. nolite, obsecro, committere, quod ante in exercitu Caesaris non accidit, ut rei militaris dedecus admittatur, 
<milestone n="4" unit="section"/>
incolumemque ad eum deferte.' hoc casu aquila conservatur omnibus primae cohortis centurionibus interfectis praeter principem priorem. </p></div2>
<div2 type="chapter" n="65">
<milestone n="1" unit="section"/>
<p>Iamque Pompeiani magna caede nostrorum 
castris Marcellini adpropinquabant non mediocri terrore inlato reliquis cohortibus, et M. Antonius qui proximum locum praesidiorum tenebat, ea re nuntiata cum cohortibus <num>xii</num> descendens ex loco superiore cernebatur. 
<milestone n="2" unit="section"/>
 cuius adventus Pompeianos compressit nostrosque firmavit, ut se ex maximo timore colligerent. 
<milestone n="3" unit="section"/>
neque multo post Caesar significatione per castella fumo facta, ut erat superioris temporis consuetudo, deductis quibusdam cohortibus ex praesidiis eodem venit. qui cognito detrimento cum animadvertisset Pompeium extra  munitiones egressum castra secundum mare ut libere pabulari posset nec minus aditum navibus haberet, commutata ratione belli, quoniam propositum non tenuerat, iuxta Pompeium muniri iussit. </p></div2>
<div2 type="chapter" n="66">
<milestone n="1" unit="section"/>
<p>Qua perfecta munitione animadversum est ab 
speculatoribus Caesaris, cohortes quasdam, quod instar legionis videretur, esse post silvam et in vetera castra 
<milestone n="2" unit="section"/>
duci. castrorum hic situs erat: superioribus diebus nona Caesaris legio cum se obiecisset Pompeianis copiis atque opere, ut demonstravimus, circummuniret, castra eo loco 
<milestone n="3" unit="section"/>
posuit. haec silvam quandam contingebant neque longius 
<milestone n="4" unit="section"/>
a mari passibus <num>ccc</num> aberant. post mutato consilio quibusdam de causis Caesar paulo ultra eum locum castra transtulit, paucisque intermissis diebus eadem haec Pompeius occupaverat, et, quod eo loco plures erat legiones habiturus, relicto interiore vallo maiorem adiecerat munitionem. 
<milestone n="5" unit="section"/>
 ita minora castra inclusa maioribus 
<milestone n="6" unit="section"/>
castelli atque arcis locum obtinebant. item ab angulo castrorum sinistro munitionem ad flumen perduxerat circiter passus <num>cccc</num>, quo liberius ac sine periculo 
<milestone n="7" unit="section"/>
milites aquarentur. sed is quoque mutato consilio quibusdam de causis, quas commemorari necesse non est, eo loco excesserat. ita conplures dies manserant castra; munitiones quidem omnes integrae erant. </p></div2>
<div2 type="chapter" n="67">
<milestone n="1" unit="section"/>
<p>Eo signa legionis lata speculatores Caesari renuntiarunt. hoc idem visum ex superioribus quibusdam 
castellis confirmaverunt. is locus aberat novis Pompei castris circiter passus quingentos. 
<milestone n="2" unit="section"/>
hanc legionem sperans Caesar se opprimere posse et cupiens eius diei detrimentum sarcire reliquit in opere cohortes duas,  
<milestone n="3" unit="section"/>
quae speciem munitionis praeberent; ipse diverso itinere, quam potuit occultissime, reliquas cohortes, numero 
<num>xxxiii</num>, in quibus erat legio nona multis amissis centurionibus deminutoque militum numero, ad legionem Pompei 
<milestone n="4" unit="section"/>
castraque minora duplici acie eduxit. neque eum prima opinio fefellit. nam et pervenit, priusquam Pompeius sentire posset, et tametsi erant munitiones castrorum magnae, tamen sinistro cornu, ubi erat ipse, celeriter 
<milestone n="5" unit="section"/>
adgressus Pompeianos ex vallo deturbavit. erat obiectus portis ericius. hic paulisper est pugnatum, cum inrumpere nostri conarentur, illi castra defenderent, fortissimeque Tito Puleione, cuius opera proditum exercitum 
<milestone n="6" unit="section"/>
C. Antonii demonstravimus, eo loco propugnante. sed tamen nostri virtute vicerunt excisoque ericio primo in maiora castra, post etiam in castellum, quod erat inclusum maioribus castris, inruperunt, quod eo pulsa legio sese receperat; nonnullos ibi repugnantes interfecerunt. </p></div2>
<div2 type="chapter" n="68">
<milestone n="1" unit="section"/>
<p>Sed fortuna, quae plurimum potest cum in 
reliquis rebus tum praecipue in bello, parvis momentis magnas rerum commutationes efficit; ut tum accidit. munitionem, quam pertinere a castris ad flumen supra 
<milestone n="2" unit="section"/>
demonstravimus, dextri Caesaris cornus cohortes ignorantia loci sunt secutae, cum portam quaererent castrorumque eam munitionem esse arbitrarentur. 
<milestone n="3" unit="section"/>
 quod cum esset animadversum coniunctam esse flumini, prorutis munitionibus defendente nullo transcenderunt, omnisque noster equitatus eas cohortes est secutus.  </p></div2>
<div2 type="chapter" n="69">
<milestone n="1" unit="section"/>
<p>Interim Pompeius hac satis longa interiecta 
mora et re nuntiata <num>v</num> legiones ab opere deductas subsidio suis duxit. eodemque tempore equitatus eius nostris equitibus adpropinquabat, et acies instructa a nostris, qui castra occupaverant, cernebatur, omniaque sunt 
<milestone n="2" unit="section"/>
subito mutata. Pompeiana legio celeris spe subsidii confirmata ab decumana porta resistere conabatur atque ultro in nostros impetum faciebat. equitatus Caesaris, quod angusto itinere per aggeres ascendebat, receptui 
<milestone n="3" unit="section"/>
suo timens initium fugae faciebat. dextrum cornu, quod erat a sinistro seclusum, terrore equitum animadverso, ne intra munitionem opprimeretur, ea parte, quam proruerat, sese recipiebat, ac plerique ex his, ne in angustias inciderent, <num>x</num> pedum munitione se in fossas praecipitabant, primisque oppressis reliqui per horum corpora 
<milestone n="4" unit="section"/>
salutem sibi atque exitum pariebant. sinistro cornu milites cum ex vallo Pompeium adesse et suos fugere cernerent, veriti ne angustiis intercluderentur, cum extra et intus hostem haberent, eodem quo venerant receptu sibi consulebant, omniaque erant tumultus timoris fugae plena, adeo ut, cum Caesar signa fugientium manu prenderet et consistere iuberet, alii dimissis equis eundem cursum confugerent, alii ex metu etiam signa dimitterent, neque quisquam omnino consisteret. </p></div2>
<div2 type="chapter" n="70">
<milestone n="1" unit="section"/>
<p>His tantis malis haec subsidia succurrebant, 
quominus omnis deleretur exercitus, quod Pompeius insidias timens, credo quod haec praeter spem acciderant eius qui paulo ante ex castris fugientis suos conspexerat, munitionibus adpropinquare aliquamdiu non audebat, equitesque eius angustiis atque his a Caesaris militibus  occupatis, ad insequendum tardabantur. ita parvae res magnum in utramque partem momentum habuerunt. munitiones enim a castris ad flumen perductae expugnatis iam castris Pompei prope iam expeditam Caesaris victoriam interpellaverunt, eadem res celeritate insequentium tardata nostris salutem attulit. </p></div2>
<div2 type="chapter" n="71">
<milestone n="1" unit="section"/>
<p>Duobus his unius diei proeliis Caesar desideravit milites <num>dcccclx</num> et notos equites Romanos Tuticanum Gallum, senatoris filium, C. Felginatem Placentia, A. Granium Puteolis, M. Sacrativirum 
Capua, tribunos militum quinque et centuriones <num>xxxii.</num> 
<milestone n="2" unit="section"/>
sed horum omnium pars magna in fossis munitionibusque et fluminis ripis oppressa suorum in terrore ac fuga sine ullo vulnere interiit; signaque sunt militaria amissa 
<milestone n="3" unit="section"/>
<num>xxxii</num>. Pompeius eo proelio imperator est appellatus. hoc 
nomen obtinuit atque ita se postea salutari passus, sed neque in litteris adscribere est solitus, neque in fascibus insignia laureae praetulit. 
<milestone n="4" unit="section"/>
 at Labienus cum ab eo impetravisset, ut sibi captivos tradi iuberet, omnis productos ostentationis, ut videbatur, causa, quo maior perfugae fides haberetur, commilitones appellans et magna verborum contumelia interrogans, solerentne veterani milites fugere, in omnium conspectu interfecit. </p></div2>
<div2 type="chapter" n="72">
<milestone n="1" unit="section"/>
<p>His rebus tantum fiduciae ac spiritus Pompeianis accessit, ut non de ratione belli cogitarent, sed vicisse iam sibi viderentur.
<milestone n="2" unit="section"/>
non illi paucitatem nostrorum militum, non iniquitatem loci atque angustias praeoccupatis castris et ancipitem terrorem intra extraque munitiones, non abscisum in duas partes exercitum, cum altera alteri auxilium ferre non posset, causae fuisse cogitabant. 
<milestone n="3" unit="section"/>
non ad haec addebant non ex concursu acri facto, non proelio dimicatum, sibique ipsos multitudine atque angustiis maius attulisse detrimentum quam ab hoste accepissent. 
<milestone n="4" unit="section"/>
non denique communis belli casus recordabantur, quam parvulae saepe causae vel falsae suspicionis vel terroris repentini vel obiectae religionis magna detrimenta intulissent, quotiens vel ducis vitio vel culpa tribuni in exercitu esset offensum. sed proinde ac si virtute vicissent neque ulla commutatio rerum posset accidere, per orbem terrarum fama ac litteris victoriam eius diei concelebrabant. </p></div2>
<div2 type="chapter" n="73">
<milestone n="1" unit="section"/>
<p>Caesar ab superioribus consiliis depulsus om<milestone n="2" unit="section"/>
nem sibi commutandam belli rationem existimavit. itaque uno tempore praesidiis omnibus deductis et oppugnatione dimissa coactoque in unum locum exercitu contionem apud milites habuit hortatusque est, ne ea quae accidissent graviter ferrent, neve his rebus terrerentur, multisque secundis proeliis unum adversum et id mediocre opponerent. 
<milestone n="3" unit="section"/>
 habendam fortunae gratiam, quod Italiam sine aliquo vulnere cepissent, quod duas Hispanias bellicosissimorum hominum peritissimis atque exercitatissimis ducibus pacavissent, quod finitimas frumentariasque provincias in potestatem redegissent. denique recordari debere, qua felicitate inter medias hostium classes oppletis non solum portibus, sed etiam litoribus 
<milestone n="4" unit="section"/>
omnes incolumes essent transportati. si non omnia caaderent secunda, fortunam esse industria sublevandam. quod esset acceptum detrimenti, cuiusvis potius quam suae culpae debere tribui. 
<milestone n="5" unit="section"/>
locum se aecum ad dimicandum dedisse, potitum se esse hostium castris, expulisse ac superasse pugnantes. sed sive ipsorum perturbatio sive error aliquis sive etiam fortuna partam iam praesentemque victoriam interpellavisset, dandam omnibus operam, ut acceptum incommodum virtute sarciretur. 
<milestone n="6" unit="section"/>
 quod si esset factum, futurum ut detrimentum in bonum verteret, uti ad Gergoviam accidisset, atque ei, qui ante dimicare timuissent, ultro se proelio offerrent. </p></div2>
<div2 type="chapter" n="74">
<milestone n="1" unit="section"/>
<p>Hac habita contione nonnullos signiferos ignominia notavit ac loco movit. 
<milestone n="2" unit="section"/>
exercitui quidem omni tantus incessit ex incommodo dolor tantumque studium infamiae sarciendae, ut nemo aut tribuni aut centurionis imperium desideraret et sibi quisque etiam poenae loco graviores inponeret labores simulque omnes arderent cupiditate pugnandi, cum superioris etiam ordinis nonnulli ratione permoti manendum eo loco et rem proelio 
<milestone n="3" unit="section"/>
committendam existimarent. contra ea Caesar neque satis militibus perterritis confidebat spatiumque interponendum ad recreandos animos putabat, relictisque munitionibus magnopere rei frumentariae timebat. </p></div2>
<div2 type="chapter" n="75">
<milestone n="1" unit="section"/>
<p>Itaque nulla interposita mora sauciorum modo 
et aegrorum habita ratione impedimenta omnia silentio prima nocte ex castris Apolloniam praemisit ac conquiescere ante iter confectum vetuit. his una legio missa 
<milestone n="2" unit="section"/>
praesidio est. his explicitis rebus duas in castris legiones retinuit, reliquas de quarta vigilia compluribus portis eductas eodem itinere praemisit parvoque spatio intermisso, ut et militare institutum servaretur et quam serissime eius profectio cognosceretur, conclamari iussit, statimque egressus et novissimum agmen consecutus celeriter ex conspectu castrorum discessit. 
<milestone n="3" unit="section"/>
neque vero Pompeius cognito consilio eius moram ullam ad insequendum intulit, sed eadem spectans, si itinere impedito perterritos deprehendere posset, exercitum e castris eduxit equitatumque praemisit ad novissimum agmen demorandum, neque consequi potuit, quod multum expedito itinere antecesserat Caesar. 
<milestone n="4" unit="section"/>
 sed cum ventum esset ad flumen Genusum, quod ripis erat inpeditis, consecutus equitatus novissimos proelio detinebat. 
<milestone n="5" unit="section"/>
huic suos Caesar equites opposuit expeditosque antesignanos admiscuit <num>cccc</num>, qui tantum profecerunt, ut equestri proelio commisso pellerent omnes compluresque interficerent ipsique incolumes se ad agmen reciperent. </p></div2>
<div2 type="chapter" n="76">
<milestone n="1" unit="section"/>
<p>Confecto iusto itinere eius diei quod proposuerat Caesar, traductoque exercitu flumen Genusum 
veteribus suis castris contra Asparagium consedit militesque omnes intra vallum castrorum continuit equitatumque per causam pabulandi emissum confestim 
<milestone n="2" unit="section"/>
decumana porta in castra se recipere iussit. simili ratione Pompeius confecto eius diei itinere in suis veteribus 
<milestone n="3" unit="section"/>
castris ad Asparagium consedit. eius milites, quod ab opere integris munitionibus vacabant, alii lignandi pabulandique causa longius progrediebantur, alii, quod subito consilium profectionis ceperant magna parte impedimentorum et sarcinarum relicta ad haec repetenda invitati propinquitate superiorum castrorum depositis 
<milestone n="4" unit="section"/>
in contubernio armis vallum relinquebant. quibus ad  sequendum impeditis, Caesar quod fore providerat, meridiano fere tempore signo profectionis dato exercitum educit duplicatoque eius diei itinere <num>viii</num> milia passuum ex eo loco procedit. quod facere Pompeius discessu militum non potuit. </p></div2>
<div2 type="chapter" n="77">
<milestone n="1" unit="section"/>
<p>Postero die Caesar similiter praemissis prima 
nocte impedimentis de quarta vigilia ipse egreditur, ut siqua esset imposita dimicandi necessitas, subitum casum expedito exercitu subiret. hoc idem reliquis fecit 
<milestone n="2" unit="section"/>
diebus. quibus rebus perfectum est, ut altissimis fluminibus atque impeditissimis itineribus nullum acciperet incommodum. 
<milestone n="3" unit="section"/>
 Pompeius enim primi diei mora inlata et reliquorum dierum frustra labore suscepto cum se magnis itineribus extenderet et praegressos consequi cuperet, quarta die finem sequendi fecit atque aliud sibi consilium capiendum existimavit. </p></div2>
<div2 type="chapter" n="78">
<milestone n="1" unit="section"/>
<p>Caesari ad saucios deponendos, stipendium 
exercitui dandum, socios confirmandos, praesidium urbibus relinquendum necesse erat adire Apolloniam. 
<milestone n="2" unit="section"/>
 sed his rebus tantum temporis tribuit, quantum erat properanti necesse. timens Domitio, ne adventu Pompei praeoccuparetur, ad eum omni celeritate et studio incitatus ferebatur. 
<milestone n="3" unit="section"/>
 totius autem rei consilium his rationibus explicabat, ut si Pompeius eodem contenderet, abductum illum a mari atque ab iis copiis quas Dyrrachii comparaverat, frumento ac commeatu abstractum pari condicione belli secum decertare cogeret; si in Italiam transiret, coniuncto exercitu cum Domitio per Illyricum Italiae subsidio proficisceretur; si Apolloniam Oricumque obpugnare et se omni maritima ora excludere conaretur, obsesso Scipione necessario 
<milestone n="4" unit="section"/>
illum suis auxilium ferre cogeret. itaque praemissis nuntiis ad Cn. Domitium Caesar scripsit et quid fieri  vellet ostendit praesidioque Apolloniae cohortibus <num>iiii</num>, Lissi una, <num>iii</num> Orici relictis quique erant ex vulneribus aegri depositis per Epirum atque Athamaniam iter 
<milestone n="5" unit="section"/>
facere coepit. Pompeius quoque de Caesaris consilio coniectura iudicans ad Scipionem properandum sibi existimabat, si Caesar iter illo haberet, ut subsidium Scipioni ferret, si ab ora maritima Oricoque discedere nollet, quod legiones equitatumque ex Italia expectaret, ipse ut omnibus copiis Domitium adgrederetur. </p></div2>
<div2 type="chapter" n="79">
<milestone n="1" unit="section"/>
<p>His de causis uterque eorum celeritati studebat, et suis ut esset auxilio, et ad opprimendos adversarios ne occasioni temporis deesset. 
<milestone n="2" unit="section"/>
sed Caesarem Apollonia a derecto itinere averterat; Pompeius per Candaviam iter in Macedoniam expeditum habebat. 
<milestone n="3" unit="section"/>
accessit etiam ex improviso aliud incommodum, quod Domitius cum dies complures castris Scipionis castra collata habuisset, rei frumentariae causa ab eo discesserat et Heracliam Senticam quae est subiecta Candaviae, iter fecerat, ut ipsa fortuna illum obicere Pompeio videretur. haec ad id tempus Caesar ignorabat. 
<milestone n="4" unit="section"/>
 simul a Pompeio litteris per omnes provincias civitatesque dimissis de proelio ad Dyrrachium facto elatius inflatiusque multo, quam res erat gesta, fama percrebruerat pulsum fugere Caesarem paene omnibus copiis amissis. haec itinera infesta reddiderat, haec 
<milestone n="5" unit="section"/>
civitates nonnullas ab eius amicitia avertebat. quibus accidit rebus, ut pluribus dimissi itineribus a Caesare ad Domitium et a Domitio ad Caesarem nulla ratione  
<milestone n="6" unit="section"/>
iter conficere possent. sed Allobroges, Roucilli atque Aeci familiares, quos perfugisse ad Pompeium demonstravimus, conspicati in itinere exploratores Domiti, seu pristina sua consuetudine, quod una in Gallia bella gesserant, seu gloria elati, cuncta, ut erant acta, exposuerunt et Caesaris profectionem, adventum Pompei 
<milestone n="7" unit="section"/>
docuerunt. a quibus Domitius certior factus vix <num>iiii</num> horarum spatio antecedens hostium beneficio periculum vitavit et ad Aeginium, quod est obiectum oppositumque Thessaliae, Caesari venienti occurrit. </p></div2>
<div2 type="chapter" n="80">
<milestone n="1" unit="section"/>
<p>Coniuncto exercitu Caesar Gomphos pervenit, 
quod est oppidum primum Thessaliae venientibus ab Epiro. quae gens paucis ante mensibus ultro ad Caesarem legatos miserat, ut suis omnibus facultatibus uteretur, praesidiumque ab eo militum petierat. 
<milestone n="2" unit="section"/>
sed eo fama iam praecurrerat, quam supra docuimus, de proelio Dyrrachino, quod multis auxerat partibus. 
<milestone n="3" unit="section"/>
itaque Androsthenes, praetor Thessaliae, cum se victoriae Pompei comitem esse mallet quam socium Caesaris in rebus adversis, omnem ex agris multitudinem servorum ac liberorum in oppidum cogit portasque praecludit et ad Scipionem Pompeiumque nuntios mittit, ut sibi subsidio veniant: se confidere munitionibus oppidi, si celeriter succurratur; longinquam oppugnat
<milestone n="4" unit="section"/>
tionem sustinere non posse Scipio discessu exercituum ab Dyrrachio cognito Larisam legiones adduxerat; 
<milestone n="5" unit="section"/>
Pompeius nondum Thessaliae adpropinquabat. Caesar castris munitis scalas musculosque ad repentinam oppugnationem fieri et crates parari iussit. 
<milestone n="6" unit="section"/>
 quibus rebus effectis cohortatus milites docuit, quantum usum haberet ad sublevandam omnium rerum inopiam potiri oppido pleno atque opulento, simul reliquis civitatibus  huius urbis exemplo inferre terrorem et id fieri celeriter, priusquam auxilia concurrerent. 
<milestone n="7" unit="section"/>
 itaque usus singulari militum studio eodem quo venerat die post horam nonam oppidum altissimis moenibus oppugnare adgressus ante solis occasum expugnavit et ad diripiendum militibus concessit statimque ab oppido castra movit et Metropolim venit, sic ut nuntios expugnati oppidi famamque antecederet. </p></div2>
<div2 type="chapter" n="81">
<milestone n="1" unit="section"/>
<p>Metropolitae primum eodem usi consilio, isdem 
permoti rumoribus portas clauserunt murosque armatis compleverunt, sed postea casu civitatis Gomphensis cognito ex captivis, quos Caesar ad murum producendos 
<milestone n="2" unit="section"/>
curaverat, portas aperuerunt. quibus diligentissime conservatis, collata fortuna Metropolitum cum casu Gomphensium nulla Thessaliae fuit civitas praeter Larisaeos, qui magnis exercitibus Scipionis tenebantur, quin Caesari parerent atque imperata facerent. 
<milestone n="3" unit="section"/>
 ille idoneum locum in agris nactus, &dagger;quae prope iam matura erant,&dagger; ibi adventum expectare Pompei eoque omnem belli rationem conferre constituit. </p></div2>
<div2 type="chapter" n="82">
<milestone n="1" unit="section"/>
<p>Pompeius paucis post diebus in Thessaliam 
pervenit contionatusque apud cunctum exercitum suis agit gratias, Scipionis milites cohortatur, ut parta iam victoria praedae ac praemiorum velint esse participes, receptisque omnibus in una castra legionibus suum cum Scipione honorem partitur classicumque apud eum cani 
<milestone n="2" unit="section"/>
et alterum illi iubet praetorium tendi. auctis copiis Pompei duobusque magnis exercitibus coniunctis pristina omnium confirmatur opinio et spes victoriae augetur, adeo ut, quidquid intercederet temporis, id morari reditum in Italiam videretur, et siquando quid Pompeius tardius aut consideratius faceret, unius esse negotium  diei, sed illum delectari imperio et consulares praetoriosque servorum habere numero dicerent. 
<milestone n="3" unit="section"/>
 iamque inter se palam de imperiis ac de sacerdotiis contendebant in annosque consulatum definiebant, alii domos bonaque eorum, 
<milestone n="4" unit="section"/>
qui in castris erant Caesaris, petebant; magnaque inter eos in consilio fuit controversia, oporteretne Lucili Hirri, quod is a Pompeio ad Parthos missus esset, proximis comitiis praetoriis absentis rationem haberi, cum eius necessarii fidem implorarent Pompei, praestaret, quod proficiscenti recepisset, ne per eius auctoritatem deceptus videretur, reliqui, in labore pari ac periculo ne unus omnes antecederet, recusarent. </p></div2>
<div2 type="chapter" n="83">
<milestone n="1" unit="section"/>
<p>Iam de sacerdotio Caesaris Domitius, Scipio 
Spintherque Lentulus cotidianis contentionibus ad gravissimas verborum contumelias palam descenderunt, cum Lentulus aetatis honorem ostentaret, Domitius urbanam gratiam dignitatemque iactaret, Scipio adfinitate Pompei confideret. 
<milestone n="2" unit="section"/>
postulavit etiam L. Afranium proditionis exercitus Acutius Rufus apud Pompeium, quod gestum in Hispania diceret. 
<milestone n="3" unit="section"/>
et L. Domitius in consilio dixit placere sibi bello confecto ternas tabellas dari ad iudicandum iis qui ordinis essent senatorii belloque una cum ipsis interfuissent, sententiasque de singulis ferrent, qui Romae remansissent quique intra praesidia Pompei fuissent neque operam in re militari praestitissent: unam fore tabellam, qui liberandos omni periculo censerent, alteram, qui capitis damnarent, tertiam, qui pecunia multarent. 
<milestone n="4" unit="section"/>
postremo omnes aut de honoribus suis aut de praemiis pecuniae aut de persequendis inimicitiis agebant, neque,  quibus rationibus superare possent, sed quemadmodum uti victoria deberent, cogitabant. </p></div2>
<div2 type="chapter" n="84">
<milestone n="1" unit="section"/>
<p>Re frumentaria praeparata confirmatisque militibus et satis longo spatio temporis a Dyrrachinis 
proeliis intermisso, quo satis perspectum habere militum animum videretur, temptandum existimavit, quidnam Pompeius propositi aut voluntatis ad dimicandum haberet.
<milestone n="2" unit="section"/>
itaque exercitum ex castris eduxit aciemque instruxit, primum suis locis pauloque a castris Pompei longius, continentibus vero diebus, ut progrederetur a castris suis collibusque Pompeianis aciem subiceret. quae res in dies confirmatiorem eius exercitum efficiebat.
<milestone n="3" unit="section"/>
superius tamen institutum in equitibus, quod demonstravimus, servabat, ut quoniam numero multis partibus esset inferior, adulescentes atque expeditos ex antesignanis &dagger; electis milites ad pernicitatem&dagger; armis inter equites proeliari iuberet, qui cotidiana consuetudine usum quoque eius generis proeliorum perciperent. 
<milestone n="4" unit="section"/>
 his erat rebus effectum, ut equitum mille etiam apertioribus locis <num>vii</num> milium Pompeianorum inpetum, cum adesset usus, sustinere auderent, neque magnopere eorum multitudine terrerentur.
<milestone n="5" unit="section"/>
namque etiam per eos dies proelium secundum equestre fecit atque unum Allobrogem ex duobus, quos perfugisse ad Pompeium supra docuimus, cum quibusdam interfecit. </p></div2>
<div2 type="chapter" n="85">
<milestone n="1" unit="section"/>
<p>Pompeius, qui castra in colle habebat, ad infimas radices montis aciem instruebat, semper, ut videbatur, expectans, si iniquis locis Caesar se subiceret. 
<milestone n="2" unit="section"/>
Caesar nulla ratione ad pugnam elici posse Pompeium existimans hanc sibi commodissimam belli rationem  iudicavit, uti castra ex eo loco moveret semperque esset in itineribus, haec spectans, ut movendis castris pluribusque adeundis locis commodiore re frumentaria uteretur, simulque in itinere ut aliquam occasionem dimicandi nancisceretur et insolitum ad laborem Pompei exercitum cotidianis itineribus defatigaret. 
<milestone n="3" unit="section"/>
his constitutis rebus, signo iam profectionis dato tabernaculisque detensis animum adversum est paulo ante extra cotidianam consuetudinem longius a vallo esse aciem Pompei progressam, ut non iniquo loco posse dimicari videretur.
<milestone n="4" unit="section"/>
tum Caesar apud suos, cum iam esset agmen in portis, 'differendum est' inquit 'iter in praesentia nobis et de proelio cogitandum, sicut semper depoposcimus. animo simus ad dimicandum parati; non facile occasionem postea reperiemus.' confestimque expeditas copias educit. </p></div2>
<div2 type="chapter" n="86">
<milestone n="1" unit="section"/>
<p>Pompeius quoque, ut postea cognitum est, 
suorum omnium hortatu statuerat proelio decertare. namque etiam in consilio superioribus diebus dixerat, priusquam concurrerent acies, fore uti exercitus Caesaris pelleretur. 
<milestone n="2" unit="section"/>
 id cum essent plerique admirati, 'scio me' inquit 'paene incredibilem rem polliceri; sed rationem consilii mei accipite, quo firmiore animo in proelium prodeatis.
<milestone n="3" unit="section"/>
persuasi equitibus nostris, idque mihi facturos confirmaverunt, ut cum propius sit accessum, dextrum Caesaris cornu ab latere aperto adgrederentur et circumventa a tergo acie prius perturbatum exercitum pellerent, quam a nobis telum in 
<milestone n="4" unit="section"/>
hostem iaceretur. ita sine periculo legionum et paene sine vulnere bellum conficiemus. id autem difficile non 
<milestone n="5" unit="section"/>
est, cum tantum equitatu valeamus.' simul denuntiavit, ut essent animo parati in posterum, et quoniam fieret  dimicandi potestas, ut saepe rogitavissent, ne suam neu reliquorum opinionem fallerent. </p></div2>
<div2 type="chapter" n="87">
<milestone n="1" unit="section"/>
<p>Hunc Labienus excepit, ut, cum Caesaris copias 
despiceret, Pompei consilium summis laudibus efferret, 'noli' inquit 'existimare, Pompei, hunc esse exercitum, 
<milestone n="2" unit="section"/>
qui Galliam Germaniamque devicerit. omnibus interfui proeliis neque temere incognitam rem pronuntio. perexigua pars illius exercitus superest; magna pars deperiit, quod accidere tot proeliis fuit necesse, multos autumni pestilentia in Italia consumpsit, multi domum 
<milestone n="3" unit="section"/>
discesserunt, multi sunt relicti in continenti. an non exaudistis ex iis qui per causam valetudinis remanserunt, 
<milestone n="4" unit="section"/>
cohortes esse Brundisii factas? hae copiae quas videtis, ex dilectibus horum annorum in citeriore Gallia sunt refectae, et plerique sunt ex coloniis Transpadanis. ac tamen, quod fuit roboris, duobus proeliis Dyrrachinis 
<milestone n="5" unit="section"/>
interiit.' haec cum dixisset, iuravit se nisi victorem in castra non reversurum, reliquosque ut idem facerent hortatus est. 
<milestone n="6" unit="section"/>
 hoc laudans Pompeius idem iuravit; nec vero 
<milestone n="7" unit="section"/>
ex reliquis fuit quisquam qui iurare dubitaret. haec cum facta sunt in consilio, magna spe et laetitia omnium discessum est; ac iam animo victoriam praecipiebant, quod de re tanta et a tam perito imperatore nihil frustra confirmari videbatur. </p></div2>
<div2 type="chapter" n="88">
<milestone n="1" unit="section"/>
<p>Caesar cum Pompei castris adpropinquasset, 
ad hunc modum aciem eius instructam animum advertit: 
<milestone n="2" unit="section"/>
erant in sinistro cornu legiones duae traditae a Caesare initio dissensionis ex senatus consulto; quarum una prima, altera tertia appellabatur. in eo loco ipse erat 
<milestone n="3" unit="section"/>
Pompeius. mediam aciem Scipio cum legionibus Syriacis  tenebat. Ciliciensis legio coniuncta cum cohortibus Hispanis, quas traductas ab Afranio docuimus, in dextro 
<milestone n="4" unit="section"/>
cornu erant collocatae. has firmissimas se habere Pompeius existimabat. reliquas inter aciem mediam cornuaque interiecerat numeroque cohortes <num>cx</num> expleverat. 
<milestone n="5" unit="section"/>
haec erant milia <num>xlv</num>, evocatorum circiter duo, quae ex beneficiariis superiorum exercituum ad eum convenerant; quae tota acie disperserat. reliquas cohortis <num>vii</num> castris propinquisque castellis praesidio disposuerat. 
<milestone n="6" unit="section"/>
dextrum cornu eius rivus quidam impeditis ripis muniebat; quam ob causam cunctum equitatum, sagittarios funditoresque omnes sinistro cornu obiecerat. </p></div2>
<div2 type="chapter" n="89">
<milestone n="1" unit="section"/>
<p>Caesar superius institutum servans <num>x</num> legionem 
in dextro cornu, nonam in sinistro collocaverat, tametsi erat Dyrrachinis proeliis vehementer adtenuata, et huic sic adiunxit octavam, ut paene unam ex duabus efficeret, 
<milestone n="2" unit="section"/>
atque alteram alteri praesidio esse iusserat. cohortes in acie <num>lxxx</num> constitutas habebat, quae summa erat milium 
<milestone n="3" unit="section"/>
<num>xxii</num>; cohortes <num>vii</num> castris praesidio reliquerat. sinistro 
cornu Antonium, dextro P. Sullam, mediae acie Cn. Domitium praeposuerat. ipse contra Pompeium constitit. 
<milestone n="4" unit="section"/>
simul iis rebus animadversis, quas demonstravimus, timens ne a multitudine equitum dextrum cornu circumveniretur, celeriter ex tertia acie singulas cohortes detraxit atque ex his quartam instituit equitatuique opposuit, et quid fieri vellet ostendit, monuitque eius diei 
<milestone n="5" unit="section"/>
victoriam in earum cohortium virtute constare. simul  tertiae aciei totique exercitui imperavit, ne iniussu suo concurrerent; se cum id fieri vellet, vexillo signum daturum. </p></div2>
<div2 type="chapter" n="90">
<milestone n="1" unit="section"/>
<p>Exercitum cum militari more ad pugnam cohortaretur suaque in eum perpetui temporis officia praedicaret, in primis commemoravit testibus se militibus uti 
posse, quanto studio pacem petisset, quae per Vatinium in colloquiis, quae per Aulum Clodium cum Scipione egisset, quibus modis ad Oricum cum Libone de mittendis legatis contendisset. 
<milestone n="2" unit="section"/>
 neque se umquam abuti militum sanguine neque rem publicam alterutro exercitu 
<milestone n="3" unit="section"/>
privare voluisse. hac habita oratione exposcentibus militibus et studio pugnae ardentibus tuba signum dedit. </p></div2>
<div2 type="chapter" n="91">
<milestone n="1" unit="section"/>
<p>Erat Crastinus evocatus in exercitu Caesaris, 
qui superiore anno apud eum primum pilum in legione <num>x</num> 
<milestone n="2" unit="section"/>
duxerat, vir singulari virtute. hic signo dato 'sequimini me' inquit 'manipulares mei qui fuistis, et vestro imperatori, quam constituistis, operam date. unum hoc proelium superest; quo confecto et ille suam dignitatem et nos 
<milestone n="3" unit="section"/>
nostram libertatem recuperabimus.' simul respiciens Caesarem 'faciam' inquit 'hodie, imperator, ut aut vivo 
<milestone n="4" unit="section"/>
mihi aut mortuo gratias agas.' haec cum dixisset, primus ex dextro cornu procucurrit atque eum electi milites circiter <num>cxx</num> voluntarii eiusdem centuriae sunt prosecuti. </p></div2>
<div2 type="chapter" n="92">
<milestone n="1" unit="section"/>
<p>Inter duas acies tantum erat relictum spatii, ut satis esset ad concursum utriusque exercitus.
<milestone n="2" unit="section"/>
sed Pompeius suis praedixerat, ut Caesaris impetum exciperent neve se loco moverent aciemque eius distrahi paterentur; idque admonitu C. Triari fecisse dicebatur, ut primus excursus visque militum infringeretur aciesque distenderetur, atque in suis ordinibus dispositi dispersos adorirentur; 
<milestone n="3" unit="section"/>
leviusque casura pila sperabat in loco retentis militibus, quam si ipsi immissis telis occurrissent, simul fore ut duplicato cursu Caesaris milites exanimarentur 
<milestone n="4" unit="section"/>
et lassitudine conficerentur. quod nobis quidem nulla ratione factum a Pompeio videtur, propterea quod est quaedam animi incitatio atque alacritas naturaliter innata 
<milestone n="5" unit="section"/>
omnibus, quae studio pugnae incenditur. hanc non reprimere, sed augere imperatores debent; neque frustra antiquitus institutum est, ut signa undique concinerent clamoremque universi tollerent; quibus rebus et hostes terreri et suos incitari existimaverunt. </p></div2>
<div2 type="chapter" n="93">
<milestone n="1" unit="section"/>
<p>Sed nostri milites dato signo cum infestis pilis 
procucurrissent atque animum advertissent non concurri a Pompeianis, usu periti ac superioribus pugnis exercitati sua sponte cursum represserunt et ad medium fere spatium constiterunt, ne consumptis viribus adpropinquarent, parvoque intermisso temporis spatio ac rursus renovato cursu pila miserunt, celeriterque, ut erat praeceptum a Caesare, gladios strinxerunt. 
<milestone n="2" unit="section"/>
 neque vero Pompeiani huic rei defuerunt. nam et tela missa exceperunt et impetum legionum tulerunt et ordines conservaverunt 
<milestone n="3" unit="section"/>
pilisque missis ad gladios redierunt. eodem tempore equites ab sinistro Pompei cornu, ut erat imperatum, universi procucurrerunt, omnisque multitudo sagittariorum 
<milestone n="4" unit="section"/>
se profudit. quorum impetum noster equitatus non tulit, sed paulum loco motus cessit, equitesque Pompei hoc acrius instare et se turmatim explicare aciemque nostram 
<milestone n="5" unit="section"/>
a latere aperto circumire coeperunt. quod ubi Caesar  animum advertit, quartae aciei, quam instituerat sex 
<milestone n="6" unit="section"/>
cohortium numero, dedit signum. illae celeriter procucurrerunt infestisque signis tanta vi in Pompei equites impetum fecerunt, ut eorum nemo consisteret, omnesque conversi non solum loco excederent, sed protinus incitati 
<milestone n="7" unit="section"/>
fuga montes altissimos peterent. quibus submotis omnes sagittarii funditoresque destituti inermes sine praesidio 
<milestone n="8" unit="section"/>
interfecti sunt. eodem impetu cohortes sinistrum cornu pugnantibus etiamtum ac resistentibus in acie Pompeianis circumierunt eosque a tergo sunt adorti. </p></div2>
<div2 type="chapter" n="94">
<milestone n="1" unit="section"/>
<p>Eodem tempore tertiam aciem Caesar quae 
quieta fuerat et se ad id tempus loco tenuerat, procurrere iussit. 
<milestone n="2" unit="section"/>
 ita cum recentes atque integri defessis successissent, alii autem a tergo adorirentur, sustinere Pompeiani non potuerunt atque universi terga verterunt. 
<milestone n="3" unit="section"/>
 neque vero Caesarem fefellit quin ab iis cohortibus, quae contra equitatum in quarta acie collocatae essent, initium victoriae oriretur, ut ipse in cohortandis militibus pronuntiaverat. 
<milestone n="4" unit="section"/>
ab his enim primum equitatus est pulsus, ab isdem factae caedes sagittariorum ac funditorum, ab isdem acies Pompeiana a sinistra parte erat circumita atque initium fugae factum. 
<milestone n="5" unit="section"/>
sed Pompeius ut equitatum suum pulsum vidit atque eam partem, cui maxime confidebat, perterritam animum advertit, aliis diffisus acie excessit protinusque se in castra equo contulit, et iis centurionibus, quos in statione ad praetoriam portam posuerat, clare, ut milites exaudirent, 'tuemini' inquit 'castra et defendite diligenter, siquid durius acciderit. ego reliquas portas circumeo et castrorum praesidia confirmo.'
<milestone n="6" unit="section"/>
haec cum dixisset, se in praetorium contulit summae rei diffidens et tamen eventum expectans. </p></div2>
<div2 type="chapter" n="95">
<milestone n="1" unit="section"/>
<p>Caesar Pompeianis ex fuga intra vallum conpulsis nullum spatium perterritis dari oportere existimans milites cohortatus est, ut beneficio fortunae uterentur castraque oppugnarent.
<milestone n="2" unit="section"/>
qui etsi magno aestu fatigati &mdash;nam ad meridiem res erat perducta&mdash;tamen ad omnem laborem animo parati imperio paruerunt. 
<milestone n="3" unit="section"/>
castra a cohortibus, quae ibi praesidio erant relictae, industrie defendebantur, multo etiam acrius a Thracibus barbarisque auxiliis. 
<milestone n="4" unit="section"/>
 nam qui acie refugerant milites, et animo perterriti et lassitudine confecti, missis plerique armis signisque militaribus magis de reliqua fuga quam de castrorum 
<milestone n="5" unit="section"/>
defensione cogitabant. neque vero diutius, qui in vallo constiterant, multitudinem telorum sustinere potuerunt, sed confecti vulneribus locum reliquerunt, protinusque omnes ducibus usi centurionibus tribunisque militum in altissimos montis, qui ad castra pertinebant, confugerunt. </p></div2>
<div2 type="chapter" n="96">
<milestone n="1" unit="section"/>
<p>In castris Pompei videre licuit trichilas structas, magnum argenti pondus expositum, recentibus caespitibus tabernacula constrata, Luci etiam Lentuli et 
nonnullorum tabernacula protecta hedera multaque praeterea, quae nimiam luxuriem et victoriae fiduciam designarent, ut facile existimari posset nihil eos de eventu  eius diei timuisse, qui non necessarias conquirerent voluptates. at hi miserrimo ac patientissimo exercitu Caesaris luxuriem obiciebant, cui semper omnia ad necessarium usum defuissent. 
<milestone n="3" unit="section"/>
 Pompeius, iam cum intra vallum nostri versarentur, equum nactus detractis insignibus imperatoriis decumana porta se ex castris eiecit protinusque equo citato Larisam contendit. 
<milestone n="4" unit="section"/>
 neque ibi constitit, sed eadem celeritate paucos suos ex fuga nactus nocturno itinere non intermisso comitatu equitum <num>xxx</num> ad mare pervenit navemque frumentariam conscendit, saepe, ut dicebatur, querens tantum se opinionem fefellisse, ut a quo genere hominum victoriam sperasset, ab eo initio fugae facto paene proditus videretur. </p></div2>
<div2 type="chapter" n="97">
<milestone n="1" unit="section"/>
<p>Caesar castris potitus a militibus contendit, ne 
in praeda occupati reliqui negotii gerendi facultatem 
<milestone n="2" unit="section"/>
dimitterent. qua re impetrata montem opere circummunire instituit. Pompeiani, quod is mons erat sine aqua, diffisi ei loco relicto monte universi iugis eius 
<milestone n="3" unit="section"/>
Larisam versus recipere coeperunt. qua re animadversa Caesar copias suas divisit partemque legionum in castris Pompei remanere iussit, partem in sua castra remisit, 
<num>iiii</num> secum legiones duxit commodioreque itinere Pompeianis occurrere coepit et progressus milia passuum <num>vi</num> aciem instruxit.
<milestone n="4" unit="section"/>
qua re animadversa Pompeiani in quodam monte constiterunt. hunc montem flumen subluebat. Caesar milites cohortatus, etsi totius diei continenti labore erant confecti noxque iam suberat, tamen munitione flumen a monte seclusit, ne noctu aquari Pompeiani possent. 
<milestone n="5" unit="section"/>
 quo perfecto opere illi de deditione missis legatis agere coeperunt. pauci ordinis senatorii, qui se cum iis coniunxerant, nocte fuga salutem petiverunt.  </p></div2>
<div2 type="chapter" n="98">
<milestone n="1" unit="section"/>
<p>Caesar prima luce omnes eos, qui in monte consederant, ex superioribus locis in planitiem descendere 
<milestone n="2" unit="section"/>
atque arma proicere iussit. quod ubi sine recusatione fecerunt passisque palmis proiecti ad terram flentes ab eo salutem petiverunt, consolatus consurgere iussit et pauca apud eos de lenitate sua locutus, quo minore essent timore, omnes conservavit militibusque suis commendavit, nequi eorum violaretur, neuquid sui desiderarent. 
<milestone n="3" unit="section"/>
 hac adhibita diligentia ex castris sibi legiones alias occurrere et eas quas secum duxerat, invicem requiescere atque in castra reverti iussit eodemque die Larisam pervenit. </p></div2>
<div2 type="chapter" n="99">
<milestone n="1" unit="section"/>
<p>In eo proelio non amplius ducentos milites 
desideravit, sed centuriones fortes viros circiter <num>xxx</num> 
<milestone n="2" unit="section"/>
amisit. interfectus est etiam fortissime pugnans Crastinus, cuius mentionem supra fecimus, gladio in os 
<milestone n="3" unit="section"/>
adversum coniecto. neque id fuit falsum, quod ille in pugnam proficiscens dixerat. sic enim Caesar existimabat eo proelio excellentissimam virtutem Crastini fuisse optimeque eum de se meritum iudicabat. 
<milestone n="4" unit="section"/>
ex Pompeiano exercitu circiter milia <num>xv</num> cecidisse videbantur, sed in deditionem venerunt amplius milia <num>xxiiii</num>&mdash;namque etiam cohortes, quae praesidio in castellis fuerant, sese Sullae dediderunt&mdash;multi praeterea in finitimas civitates refugerunt, signaque militaria ex proelio ad Caesarem sunt relata <num>clxxx</num> et aquilae <num>viiii</num>. 
<milestone n="5" unit="section"/>
L. Domitius ex castris in montem refugiens, cum vires eum lassitudine defecissent, ab equitibus est interfectus. </p></div2>
<div2 type="chapter" n="100">
<milestone n="1" unit="section"/>
<p>Eodem tempore D. Laelius cum classe ad Brundisium venit eademque ratione, qua factum a Libone antea demonstravimus, insulam obiectam portui Brundisino tenuit. 
<milestone n="2" unit="section"/>
similiter Vatinius, qui Brundisio  praeerat, tectis instructisque scaphis elicuit naves Laelianas atque ex his longius productam unam quinqueremem et minores duas in angustiis portus cepit, itemque per equites dispositos aqua prohibere classiarios instituit. 
<milestone n="3" unit="section"/>
sed Laelius tempore anni commodiore usus ad navigandum onerariis navibus Corcyra Dyrrachioque aquam suis subportabat neque a proposito deterrebatur neque ante proelium in Thessalia factum cognitum aut ignominia amissarum navium aut necessariarum rerum inopia ex portu insulaque expelli potuit. </p></div2>
<div2 type="chapter" n="101">
<milestone n="1" unit="section"/>
<p>Isdem fere temporibus Cassius cum classe Syrorum et Phoenicum et Cilicum in Siciliam venit, et cum esset Caesaris classis divisa in duas partes, dimidiae parti praeesset P. Sulpicius praetor Vibone ad fretum, dimidiae M. Pomponius ad Messanam, prius Cassius ad Messanam navibus advolavit, quam Pomponius de eius adventu cognosceret, 
<milestone n="2" unit="section"/>
perturbatumque eum nactus nullis custodiis neque ordinibus certis, magno vento et secundo conpletas onerarias naves taeda et pice et stuppa reliquisque rebus, quae sunt ad incendia, in Pomponianam classem immisit atque omnes naves incendit <num>xxxv</num>, e quibus erant <num>xx</num> constratae. 
<milestone n="3" unit="section"/>
 tantusque eo facto timor incessit, ut cum esset legio praesidio Messanae, vix oppidum defenderetur, et nisi eo ipso tempore quidam nuntii de Caesaris victoria per dispositos equites essent allati, existimabant plerique futurum fuisse, uti amitteretur. 
<milestone n="4" unit="section"/>
 sed opportunissime nuntiis allatis oppidum fuit defensum;  Cassiusque ad Sulpicianam inde classem profectus est Vibonem, adplicatisque nostri ad terram navibus propter eundem timorem pari atque antea ratione &lsqb;egerunt; Cassius&rsqb; secundum nanctus ventum onerarias naves &lsqb;circiter <num>xl</num> &rsqb; praeparatas ad incendium immisit, et flamma ab utroque cornu comprensa naves sunt conbustae quinque. 
<milestone n="5" unit="section"/>
 cumque ignis magnitudine venti latius serperet, milites, qui ex veteribus legionibus erant relicti praesidio navibus ex numero aegrorum, 
<milestone n="6" unit="section"/>
 ignominiam non tulerunt, sed sua sponte naves conscenderunt et a terra solverunt impetuque facto in Cassianam classem quinqueremes duas, in quarum altera erat Cassius, ceperunt, sed Cassius exceptus scapha refugit; praeterea duae sunt depressae triremes. 
<milestone n="7" unit="section"/>
neque multo post de proelio facto in Thessalia cognitum est, ut ipsis Pompeianis fides fieret; nam ante id tempus fingi a legatis amicisque Caesaris arbitrabantur. quibus rebus cognitis ex his locis Cassius cum classe discessit. </p></div2>
<div2 type="chapter" n="102">
<milestone n="1" unit="section"/>
<p>Caesar omnibus rebus relictis persequendum 
sibi Pompeium existimavit, quascumque in partes se ex fuga recepisset, ne rursus copias comparare alias et bellum renovare posset, et quantumcumque itineris equitatu efficere poterat, cotidie progrediebatur legionemque unam minoribus itineribus subsequi iussit. 
<milestone n="2" unit="section"/>
erat edictum Pompei nomine Amphipoli propositum, uti omnes eius provinciae iuniores, Graeci civesque  
<milestone n="3" unit="section"/>
Romani, iurandi causa convenirent. sed utrum avertendae suspicionis causa Pompeius proposuisset, ut quam diutissime longioris fugae consilium occultaret, an novis dilectibus, si nemo premeret, Macedoniam 
<milestone n="4" unit="section"/>
tenere conaretur, existimari non poterat. ipse ad ancoram una nocte constitit et vocatis ad se Amphipoli hospitibus et pecunia ad necessarios sumptus conrogata cognitoque Caesaris adventu ex eo loco discessit 
<milestone n="5" unit="section"/>
et Mytilenas paucis diebus venit. biduum tempestate retentus navibusque aliis additis actuariis in Ciliciam atque inde Cyprum pervenit.
<milestone n="6" unit="section"/>
ibi cognoscit consensu omnium Antiochensium civiumque Romanorum, qui illic negotiarentur arcem captam esse excludendi sui causa nuntiosque dimissos ad eos, qui se ex fuga in finitimas civitates recepisse dicerentur, ne Antiochiam adirent; id si fecissent, magno eorum capitis periculo futurum. 
<milestone n="7" unit="section"/>
idem hoc L. Lentulo, qui superiore anno consul fuerat, et P. Lentulo consulari ac nonnullis aliis acciderat Rhodi; qui cum ex fuga Pompeium sequerentur atque in insulam venissent, oppido ac portu recepti non erant missisque ad eos nuntiis ut ex his locis discederent, contra voluntatem suam naves solverant. 
<milestone n="8" unit="section"/>
iamque de Caesaris adventu fama ad civitates perferebatur. </p></div2>
<div2 type="chapter" n="103">
<milestone n="1" unit="section"/>
<p>Quibus cognitis rebus Pompeius deposito 
adeundae Syriae consilio pecunia societatibus sublata et a quibusdam privatis sumpta et aeris magno pondere ad militarem usum in naves imposito duobusque milibus hominum armatis, partim quos ex familiis societatum delegerat, partim a negotiatoribus coegerat, quosque ex suis quisque ad hanc rem idoneos existimabat, Pelusium pervenit. 
<milestone n="2" unit="section"/>
 ibi casu rex erat Ptolomaeus, puer aetate, magnis copiis cum sorore Cleopatra bellum gerens, quam paucis ante mensibus per suos propinquos atque amicos regno expulerat; castraque Cleopatrae non longo spatio ab eius castris distabant. 
<milestone n="3" unit="section"/>
 ad eum Pompeius misit, ut pro hospitio atque amicitia patris Alexandria reciperetur atque illius opibus in calamitate tegeretur. 
<milestone n="4" unit="section"/>
 sed qui ab eo missi erant, confecto legationis officio liberius cum militibus regis colloqui coeperunt eosque hortari, ut suum officium Pompeio praestarent neve eius fortunam despicerent. 
<milestone n="5" unit="section"/>
in hoc erant numero complures Pompei milites, quos ex eius exercitu acceptos in Syria Gabinius Alexandriam traduxerat belloque confecto apud Ptolomaeum, patrem pueri, reliquerat. </p></div2>
<div2 type="chapter" n="104">
<milestone n="1" unit="section"/>
<p>His tum cognitis rebus amici regis, qui 
propter aetatem eius in procuratione erant regni, sive timore adducti, ut postea praedicabant, sollicitato exercitu regio, ne Pompeius Alexandriam Aegyptumque occuparet, sive despecta eius fortuna, ut plerumque in calamitate ex amicis inimici exsistunt, iis qui erant ab eo missi, palam liberaliter responderunt eumque ad 
<milestone n="2" unit="section"/>
regem venire iusserunt; ipsi clam consilio inito Achillam, praefectum regium, singulari hominem audacia, et L. Septimium tribunum militum ad interficiendum 
<milestone n="3" unit="section"/>
Pompeium miserunt. ab his liberaliter ipse appellatus  et quadam notitia Septimi perductus, quod bello praedonum apud eum ordinem duxerat, naviculam parvulam conscendit cum paucis suis; ibi ab Achilla et Septimio interficitur. item L. Lentulus comprehenditur ab rege et in custodia necatur. </p></div2>
<div2 type="chapter" n="105">
<milestone n="1" unit="section"/>
<p>Caesar cum in Asiam venisset, reperiebat 
T. Ampium conatum esse pecunias tollere Epheso ex fano Dianae eiusque rei causa senatores omnes ex provincia evocavisse, ut his testibus in summam pecuniae uteretur, sed interpellatum adventu Caesaris profugisse. 
<milestone n="2" unit="section"/>
 ita duobus temporibus Ephesiae pecuniae 
<milestone n="3" unit="section"/>
Caesar auxilium tulit. item constabat Elide in templo Minervae repetitis atque enumeratis diebus, quo die proelium secundum Caesar fecisset, simulacrum Victoriae, quod ante ipsam Minervam collocatum esset et ante ad simulacrum Minervae spectavisset, ad valvas se templi limenque convertisse. 
<milestone n="4" unit="section"/>
eodemque die Antiochiae in Syria bis tantus exercitus clamor et signorum sonus exauditus est, ut in muris armata civitas discurreret. 
<milestone n="5" unit="section"/>
 hoc idem Ptolomaide accidit. Pergamique in occultis ac reconditis templi, quo praeter sacerdotes adire fas non est, quae Graeci adyta appellant, tympana sonuerunt. 
<milestone n="6" unit="section"/>
item Trallibus in templo Victoriae, ubi Caesaris statuam consecraverant, palma per eos dies &dagger;in tecto&dagger; inter coagmenta lapidum ex pavimento exstitisse ostendebatur.  </p></div2>
<div2 type="chapter" n="106">
<milestone n="1" unit="section"/>
<p>Caesar paucos dies in Asia moratus cum 
audisset Pompeium Cypri visum, coniectans eum Aegyptum iter habere propter necessitudines regni reliquasque eius loci opportunitates cum legione una, quam se ex Thessalia sequi iusserat, et altera, quam ex Achaia a Q. Fufio legato evocaverat, equitibusque 
<num>dccc</num> et navibus longis Rhodiis <num>x</num> et Asiaticis paucis 
<milestone n="2" unit="section"/>
Alexandriam pervenit. in his erant legionariorum milia tria <num>cc</num>; reliqui vulneribus ex proeliis et labore ac magnitudine itineris confecti consequi non potuerant. 
<milestone n="3" unit="section"/>
sed Caesar confisus fama rerum gestarum infirmis auxiliis proficisci non dubitaverat aeque omnem sibi 
<milestone n="4" unit="section"/>
locum tutum fore existimans. Alexandriae de Pompei morte cognoscit atque ibi primum e navi egrediens clamorem militum audit, quos rex in oppido praesidii causa reliquerat, et concursum ad se fieri videt, quod fasces anteferrentur. in hoc omnis multitudo maiestatem regiam minui praedicabat. 
<milestone n="5" unit="section"/>
 hoc sedato tumultu crebrae continuis diebus ex concursu multitudinis concitationes fiebant conpluresque milites in viis urbis omnibus partibus interficiebantur. </p></div2>
<div2 type="chapter" n="107">
<milestone n="1" unit="section"/>
<p>Quibus rebus animadversis legiones sibi 
alias ex Asia adduci iussit, quas ex Pompeianis militibus confecerat. ipse enim necessario etesiis tenebatur, qui navigantibus Alexandria flant adversissimi venti. 
<milestone n="2" unit="section"/>
interim controversias regum ad populum Romanum et ad se, quod esset consul, pertinere existimans, atque eo magis officio suo convenire, quod superiore consulatu cum patre Ptolomaeo ex lege et senatus consulto societas erat facta, ostendit sibi placere regem Ptolomaeum atque eius sororem Cleopatram exercitus, quos haberent, dimittere et de controversiis iure apud se potius quam inter se armis disceptare. </p></div2>
<div2 type="chapter" n="108">
<milestone n="1" unit="section"/>
<p>Erat in procuratione regni propter aetatem 
pueri nutricius eius, eunuchus nomine Pothinus. is primum inter suos queri atque indignari coepit regem ad 
<milestone n="2" unit="section"/>
causam dicendam evocari; deinde adiutores quosdam consilii sui nanctus ex regis amicis exercitum a Pelusio clam Alexandriam evocavit atque eundem Achillam, 
<milestone n="3" unit="section"/>
cuius supra meminimus, omnibus copiis praefecit. hunc incitatum suis et regis inflatum pollicitationibus, quae fieri vellet, litteris nuntiisque edocuit. 
<milestone n="4" unit="section"/>
in testamento Ptolomaei patris heredes erant scripti ex duobus filiis maior et ex duabus filiabus ea quae aetate antecedebat. 
<milestone n="5" unit="section"/>
haec uti fierent, per omnes deos perque foedera quae Romae fecisset, eodem testamento Ptolomaeus populum Romanum obtestabatur. 
<milestone n="6" unit="section"/>
tabulae testamenti unae per legatos eius Romam erant allatae, ut in aerario ponerentur&mdash;hae cum propter publicas occupationes poni non potuissent, apud Pompeium sunt depositae&mdash;, alterae eodem exemplo relictae atque obsignatae Alexandriae proferebantur. </p></div2>
<div2 type="chapter" n="109">
<milestone n="1" unit="section"/>
<p>De his rebus cum ageretur apud Caesarem, 
isque maxime vellet pro communi amico atque arbitro controversias regum componere, subito exercitus regius 
<milestone n="2" unit="section"/>
equitatusque omnis venire Alexandriam nuntiatur. Caesaris copiae nequaquam erant tantae, ut eis, extra oppidum si esset dimicandum, confideret. relinquebatur, ut se suis locis oppido teneret consiliumque Achillae 
<milestone n="3" unit="section"/>
cognosceret. milites tamen omnes in armis esse iussit regemque hortatus est, ut ex suis necessariis, quos haberet maximae auctoritatis, legatos ad Achillam mitteret et, quid esset suae voluntatis, ostenderet. 
<milestone n="4" unit="section"/>
 a quo missi Dioscorides et Serapion, qui ambo legati Romae fuerant magnamque apud patrem Ptolomaeum auctoritatem habuerant, ad Achillan pervenerunt. 
<milestone n="5" unit="section"/>
 quos ille, cum in conspectum eius venissent, priusquam audiret aut, cuius rei causa missi essent, cognosceret, corripi atque interfici iussit; quorum alter accepto vulnere occupatus 
<milestone n="6" unit="section"/>
per suos pro occiso sublatus, alter interfectus est. quo facto, regem ut in sua potestate haberet, Caesar effecit, magnam regium nomen apud suos auctoritatem habere existimans, et ut potius privato paucorum et latronum quam regio consilio susceptum bellum videretur. </p></div2>
<div2 type="chapter" n="110">
<milestone n="1" unit="section"/>
<p>Erant cum Achilla eae copiae, ut neque numero neque genere hominum neque usu rei militaris 
<milestone n="2" unit="section"/>
contemnendae viderentur. milia enim <num>xx</num> in armis habebat. haec constabant ex Gabinianis militibus, qui iam in consuetudinem Alexandrinae vitae ac licentiae venerant et nomen disciplinamque populi Romani dedidicerant uxoresque duxerant, ex quibus plerique liberos 
<milestone n="3" unit="section"/>
habebant. huc accedebant collecti ex praedonibus latronibusque Syriae Ciliciaeque provinciae finitimarumque regionum. multi praeterea capitis damnati exulesque 
<milestone n="4" unit="section"/>
convenerant. fugitivis omnibus nostris certus erat Alexandriae receptus certaque vitae condicio, ut dato nomine militum essent numero. quorum siquis a domino prehenderetur, consensu militum eripiebatur, qui vim suorum, quod in simili culpa versabantur, ipsi pro suo periculo defendebant. 
<milestone n="5" unit="section"/>
hi regum amicos ad mortem deposcere, hi bona locupletum diripere, stipendii augendi causa regis domum obsidere, regno expellere alios, alios arcessere vetere quodam Alexandrini exercitus instituto 
<milestone n="6" unit="section"/>
consuerant. erant praeterea equitum milia duo. inveteraverant hi omnes compluribus Alexandriae bellis, Ptolomaeum patrem in regnum reduxerant, Bibuli filios duos interfecerant, bella cum Aegyptiis gesserant. hinc usum rei militaris habebant. </p></div2>
<div2 type="chapter" n="111">
<milestone n="1" unit="section"/>
<p>His copiis fidens Achillas paucitatemque militum Caesaris despiciens occupabat Alexandriam praeter eam oppidi partem, quam Caesar cum militibus 
tenebat, primo impetu domum eius inrumpere conatus. sed Caesar dispositis per vias cohortibus impetum eius 
<milestone n="2" unit="section"/>
sustinuit. eodemque tempore pugnatum est ad portum, 
<milestone n="3" unit="section"/>
ac longe maximam ea res adtulit dimicationem. simul enim diductis copiis pluribus viis pugnabatur, et magna multitudine navis longas occupare hostes conabantur. quarum erant <num>l</num> auxilio missae ad Pompeium proelioque in Thessalia facto domum redierant, quadriremes omnes et quinqueremes aptae instructaeque omnibus rebus ad navigandum, praeter has <num>xxii</num>, quae praesidii causa 
<milestone n="4" unit="section"/>
Alexandriae esse consueverant, constratae omnes. quas si occupavissent, classe Caesari erepta portum ac mare  totum in sua potestate haberent, commeatu auxiliisque 
<milestone n="5" unit="section"/>
Caesarem prohiberent. itaque tanta est contentione actum, quanta agi debuit, cum illi celerem in ea re 
<milestone n="6" unit="section"/>
victoriam, hi salutem suam consistere viderent. sed rem obtinuit Caesar omnesque eas naves et reliquas, quae erant in navalibus, incendit, quod tam late tueri parva manu non poterat, confestimque ad Pharum navibus milites exposuit. </p></div2>
<div2 type="chapter" n="112">
<milestone n="1" unit="section"/>
<p>Pharus est in insula turris magna altitudine, 
mirificis operibus extructa; quae nomen ab insula 
<milestone n="2" unit="section"/>
cepit. haec insula obiecta Alexandriae portum efficit; sed a superioribus regibus in longitudinem passuum 
<num>dcccc</num> in mare iactis molibus angusto itinere et ponte 
<milestone n="3" unit="section"/>
cum oppido coniungitur. in hac sunt insula domicilia Aegyptiorum et vicus oppidi magnitudine; quaeque ubique naves imprudentia aut tempestate paulum suo cursu decesserunt, has more praedonum diripere consuerunt. 
<milestone n="4" unit="section"/>
 iis autem invitis, a quibus Pharos tenetur, non potest esse propter angustias navibus introitus in 
<milestone n="5" unit="section"/>
portum. hoc tum veritus Caesar hostibus in pugna occupatis militibusque expositis Pharon prehendit atque ibi praesidium posuit. 
<milestone n="6" unit="section"/>
 quibus est rebus effectum, ut tuto frumentum auxiliaque navibus ad eum subportari possent. dimisit enim circum omnes propinquas provincias atque inde auxilia evocavit. 
<milestone n="7" unit="section"/>
 reliquis oppidi partibus sic est pugnatum ut aequo proelio discederetur et neutri pellerentur&mdash;id efficiebant angustiae loci&mdash;paucisque utrimque interfectis  Caesar loca maxime necessaria conplexus noctu praemuniit. 
<milestone n="8" unit="section"/>
 in eo tractu oppidi pars erat regiae exigua, in quam ipse habitandi causa initio erat inductus, et theatrum coniunctum domui, quod arcis tenebat locum aditusque habebat ad portum et ad regia navalia. 
<milestone n="9" unit="section"/>
has munitiones insequentibus auxit diebus, ut pro muro obiectas haberet neu dimicare invitus cogeretur. 
<milestone n="10" unit="section"/>
interim filia minor Ptolomaei regis vacuam possessionem regni sperans ad Achillam sese ex regia traiecit 
<milestone n="11" unit="section"/>
unaque bellum administrare coepit. sed celeriter est inter eos de principatu controversia orta, quae res apud milites largitiones auxit; magnis enim iacturis sibi quisque eorum animos conciliabat. 
<milestone n="12" unit="section"/>
haec dum apud hostes geruntur, Pothinus, nutricius pueri et procurator regni, in parte Caesaris, cum ad Achillam nuntios mitteret hortareturque, ne negotio desisteret neve animo deficeret, indicatis deprehensisque internuntiis a Caesare est interfectus. haec initia belli Alexandrini fuerunt. </p></div2></div1>
</body>
</text>
</TEI.2>
