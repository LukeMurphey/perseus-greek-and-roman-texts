<?xml version="1.0"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader type="text" status="new">
    <fileDesc>
      <titleStmt>
	<title>Ab urbe condita, books 1-5</title>
	<title type="sub">Machine readable text</title>
	
	<author n="Liv.">Titus Livius (Livy)</author>
	&responsibility;
	&fund.NEH;
      </titleStmt>
	
      <extent></extent>
      
	&Perseus.publish;
      
      <sourceDesc>
	<listBibl>
	  <biblStruct>
	    <monogr>
	      <author>Livy</author>
	      <title>Ab urbe condita</title>
	      		<editor>Robert Seymour Conway</editor>
		<editor>Charles Flamstead Walters</editor>
<imprint>
		<pubPlace>Oxford</pubPlace>
		<publisher>Oxford University Press</publisher>
		<date>1914</date>
	      </imprint>
	      <biblScope type="volume">1</biblScope>
	    </monogr>
	  </biblStruct>


	</listBibl>
      </sourceDesc>
      
    </fileDesc>
    
    <encodingDesc>
      <refsDecl doctype="TEI.2">
	<state delim="." unit="book"/>
	<state delim="." unit="chapter"/>
	<state unit="section"/>
      </refsDecl>
    </encodingDesc>
    
    <profileDesc>
      <langUsage>
	<language id="la">Latin
	</language><language id="en">English
      </language></langUsage>
    </profileDesc>
    
    <revisionDesc>
      <change>
	<date>10/6/97</date>
	<respStmt><name>David Smith</name><resp>ed.</resp></respStmt>
	<item>
$Log: livy.oct01-05.xml,v $
Revision 1.1  2009-12-01 18:17:53  rsingh04
moved more xml files around based on copyright status

Revision 1.6  2009/05/18 12:45:40  gcrane
A script went through using Roman praenomina to find likely Personal Names and then tagged these using the TEI P4 tags. Praenomina are foreNames, nomina are surnames and cognomina are addNames. Lucii filius etc. is a genName.

The automated results were quickly scanned and only the most obvious errors corrected.

Revision 1.5  2008/11/14 22:05:57  lcerrato
fixing author names for consistent sorting

Revision 1.4  2008/11/14 20:52:41  rsingh04
updated titles

Revision 1.3  2007/01/03 20:07:30  packel
removed useless book:chapter scheme

Revision 1.2  2006/10/04 13:29:26  gcrane
small mods

Revision 1.1  2006/10/01 14:15:28  gcrane
renamed version of livy.oct1-5.xml

Revision 1.4  2006/09/29 19:53:11  packel
fixes

Revision 1.3  2006/08/31 23:52:48  gcrane
corrections added

Revision 1.2  2006/07/28 18:02:23  gcrane
smal fixes

Revision 1.1  2006/07/28 12:00:37  gcrane
this now contains (1) only the books in liyv oct1 and (2) page numbers to an image book version

Revision 1.5  2006/07/25 13:05:22  gcrane
The sections have been checked and regularized across editions

Revision 1.4  2006/07/24 01:16:24  gcrane
small fixes

Revision 1.3  2006/07/13 15:38:45  gcrane
a few errors fixed

Revision 1.2  2005/08/01 16:16:32  packel
removed stray item tags

	Revision 1.1  2005/07/25 14:55:34  packel
	Converted to XML
	
Revision 1.6  2003/07/01 22:17:13  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.5  2001/10/01 19:39:49  amahoney
fix milestone break in middle of word

Revision 1.4  2000/03/04 20:34:48  dasmith
Added separate funder entity to TEI header.

Revision 1.3  1999/08/04 20:07:33  textgod
Canonicalized Latin id.

Revision 1.2  1997/10/24 22:05:08  textgod
Fixed %^&amp;*$* praenomen section breaks.

Revision 1.1  1997/10/06 23:04:12  textgod
Added to repository. Passed SGML parse.

      </item></change></revisionDesc></teiHeader>

<text lang="la" n="Liv.">
<body>
<div1 type="book" n="1">
<milestone unit="chapter" n="pr"/>

<milestone unit="section" n="1"/><pb id="p.1001"/><p>facturusne operae pretium sim si a primordio urbis res populi Romani perscripserim nec satis scio nec, si sciam, dicere ausim,

<milestone unit="section" n="2"/>quippe qui cum ueterem tum uolgatam esse rem uideam, dum noui semper scriptores aut in rebus certius aliquid allaturos se aut scribendi arte rudem uetustatem superaturos credunt.

<milestone unit="section" n="3"/><pb id="p.1002" n="qui nomini off"/>utcumque erit, iuuabit tamen rerum gestarum memoriae principis terrarum populi pro uirili parte et ipsum consuluisse; et si in tanta scriptorum turba mea fama in obscuro sit, nobilitate ac magnitudine eorum me qui nomini officient meo consoler.

<milestone unit="section" n="4"/>res est praeterea et immensi operis, ut quae supra septingentesimum annum repetatur et quae ab exiguis profecta initiis eo creuerit ut iam magnitudine laboret sua; et legentium plerisque haud dubito quin primae origines proximaque originibus minus praebitura uoluptatis sint, festinantibus ad haec noua quibus iam pridem praeualentis populi uires se ipsae conficiunt:

<milestone unit="section" n="5"/>ego contra hoc quoque laboris praemium petam, ut me a conspectu malorum quae nostra tot per annos uidit aetas, tantisper certe dum prisca [tota] illa mente repeto, auertam, omnis expers curae quae scribentis animum, etsi non flectere a uero, sollicitum tamen efficere posset.

<milestone unit="section" n="6"/>quae ante conditam condendamue urbem poeticis magis decora fabulis quam incorruptis rerum gestarum monumentis traduntur, ea nec adfirmare nec refellere in animo est.

<milestone unit="section" n="7"/>datur haec uenia antiquitati ut miscendo humana diuinis primordia urbium augustiora faciat; et si cui populo licere oportet consecrare origines suas et ad deos referre auctores, ea belli gloria est populo Romano ut cum suum conditorisque sui parentem Martem potissimum ferat, tam et hoc gentes humanae patiantur aequo animo quam imperium patiuntur.

<milestone unit="section" n="8"/>sed haec et his similia utcumque animaduersa aut existimata erunt haud in magno equidem ponam discrimine:

<milestone unit="section" n="9"/><pb id="p.1003" n="mores sequatur"/>ad illa mihi pro se quisque acriter intendat animum, quae uita, qui mores fuerint, per quos uiros quibusque artibus domi militiaeque et partum et auctum imperium sit; labente deinde paulatim disciplina uelut desidentes primo mores sequatur animo, deinde ut magis magisque lapsi sint, tum ire coeperint praecipites, donec ad haec tempora quibus nec uitia nostra nec remedia pati possumus peruentum est.

<milestone unit="section" n="10"/>hoc illud est praecipue in cognitione rerum salubre ac frugiferum. omnis te exempli documenta in inlustri posita monumento intueri; inde tibi tuaeque rei publicae quod imitere capias, inde foedum inceptu foedum exitu quod uites.

<milestone unit="section" n="11"/>ceterum aut me amor negotii suscepti fallit, aut nulla unquam res publica nec maior nec sanctior nec bonis exemplis ditior fuit, nec in quam [ciuitatem] tam serae auaritia luxuriaque immigrauerint, nec ubi tantus ac tam diu paupertati ac parsimoniae honos fuerit.

<milestone unit="section" n="12"/>adeo quanto rerum minus, tanto minus cupiditatis erat: nuper diuitiae auaritiam et abundantes uoluptates desiderium per luxum atque libidinem pereundi perdendique omnia inuexere. sed querellae, ne tum quidem gratae futurae cum forsitan necessariae erunt, ab initio certe tantae ordiendae rei absint:

<milestone unit="section" n="13"/>cum bonis potius ominibus uotisque et precationibus deorum dearumque, si, ut poetis, nobis quoque mos esset, libentius inciperemus, ut orsis tantum operis successus prosperos darent.

<milestone unit="chapter" n="1"/>

<milestone unit="section" n="1"/><pb id="p.1004"/></p><p>iam primum omnium satis constat Troia capta in ceteros saeuitum esse Troianos, duobus, Aeneae Antenorique, et uetusti iure hospitii et quia pacis reddendaeque Helenae semper auctores fuerant, omne ius belli Achiuos abstinuisse;

<milestone unit="section" n="2"/>casibus deinde uariis Antenorem cum multitudine Enetum, qui seditione ex Paphlagonia pulsi et sedes et ducem rege Pylaemene ad Troiam amisso quaerebant, uenisse in intimum maris Hadriatici sinum,

<milestone unit="section" n="3"/>Euganeisque qui inter mare Alpesque incolebant pulsis Enetos Troianosque eas tenuisse terras. et in quem primo egressi sunt locum Troia uocatur pagoque inde Troiano nomen est: gens uniuersa Ueneti appellati.

<milestone unit="section" n="4"/>Aeneam ab simili clade domo profugum sed ad maiora rerum initia ducentibus fatis, primo in Macedoniam uenisse, inde in Siciliam quaerentem sedes delatum, ab Sicilia classe ad Laurentem agrum tenuisse.

<milestone unit="section" n="5"/><pb id="p.1005" n="ad arcendam ui"/>Troia et huic loco nomen est. ibi egressi Troiani, ut quibus ab immenso prope errore nihil praeter arma et naues superesset, cum praedam ex agris agerent, Latinus rex Aboriginesque qui tum ea tenebant loca ad arcendam uim aduenarum armati ex urbe atque agris concurrunt.

<milestone unit="section" n="6"/>duplex inde fama est. alii proelio uictum Latinum pacem cum Aenea, deinde adfinitatem iunxisse tradunt:

<milestone unit="section" n="7"/>alii, cum instructae acies constitissent, priusquam signa canerent processisse Latinum inter primores ducemque aduenarum euocasse ad conloquium; percontatum deinde qui mortales essent, unde aut quo casu profecti domo quidue quaerentes in agrum Laurentinum exissent,

<milestone unit="section" n="8"/>postquam audierit multitudinem Troianos esse, ducem Aeneam filium Anchisae et Ueneris, cremata patria domo profugos, sedem condendaeque urbi locum quaerere, et nobilitatem admiratum gentis uirique et animum uel bello uel paci paratum, dextra data fidem futurae amicitiae sanxisse.

<milestone unit="section" n="9"/>inde foedus ictum inter duces, inter exercitus salutationem factam. Aeneam apud Latinum fuisse in hospitio; ibi Latinum apud penates deos domesticum publico adiunxisse foedus filia Aeneae in matrimonium data.

<milestone unit="section" n="10"/>ea res utique Troianis spem adfirmat tandem stabili certaque sede finiendi erroris. oppidum condunt;

<milestone unit="section" n="11"/>Aeneas ab nomine uxoris Lauinium appellat. breui stirpis quoque uirilis ex nouo matrimonio fuit, cui Ascanium parentes dixere nomen. </p><p><milestone unit="chapter" n="2"/>

<milestone unit="section" n="1"/>bello deinde Aborigines Troianique simul petiti. Turnus rex Rutulorum, cui pacta Lauinia ante aduentum Aeneae fuerat, praelatum sibi aduenam aegre patiens simul Aeneae Latinoque bellum intulerat.

<milestone unit="section" n="2"/>neutra acies laeta ex eo certamine abiit: uicti Rutuli: uictores Aborigines Troianique ducem Latinum amisere.

<milestone unit="section" n="3"/><pb id="p.1006" n="eorum confugiu"/>inde Turnus Rutulique diffisi rebus ad florentes opes Etruscorum Mezentiumque regem eorum confugiunt, qui Caere opulento tum oppido imperitans, iam inde ab initio minime laetus nouae origine urbis et tum nimio plus quam satis tutum esset accolis rem Troianam crescere ratus, haud grauatim socia arma Rutulis iunxit.

<milestone unit="section" n="4"/>Aeneas aduersus tanti belli terrorem ut animos Aboriginum sibi conciliaret nec sub eodem iure solum sed etiam nomine omnes essent, Latinos utramque gentem appellauit;

<milestone unit="section" n="5"/>nec deinde Aborigines Troianis studio ac fide erga regem Aeneam cessere. fretusque his animis coalescentium in dies magis duorum populorum Aeneas, quamquam tanta opibus Etruria erat ut iam non terras solum sed mare etiam per totam Italiae longitudinem ab Alpibus ad fretum Siculum fama nominis sui implesset, tamen cum moenibus bellum propulsare posset in aciem copias eduxit.

<milestone unit="section" n="6"/>secundum inde proelium Latinis, Aeneae etiam ultimum operum mortalium fuit. situs est, quemcumque eum dici ius fasque est super Numicum flumen: Iouem indigetem appellant. </p><p><milestone unit="chapter" n="3"/>

<milestone unit="section" n="1"/>nondum maturus imperio Ascanius Aeneae filius erat; tamen id imperium ei ad puberem aetatem incolume mansit; tantisper tutela muliebri&mdash;tanta indoles in Lauinia erat&mdash;res Latina et regnum auitum paternumque puero stetit.

<milestone unit="section" n="2"/>haud ambigam&mdash;quis enim rem tam ueterem pro certo adfirmet?&mdash; hicine fuerit Ascanius an maior quam hic, Creusa matre Ilio incolumi natus comesque inde paternae fugae, quem Iulum eundem Iulia gens auctorem nominis sui nuncupat.

<milestone unit="section" n="3"/><pb id="p.1007" n="Aenea constat"/>is Ascanius, ubicumque et quacumque matre genitus&mdash;certe natum Aenea constat&mdash;abundante Lauinii multitudine florentem iam ut tum res erant atque opulentam urbem matri seu nouercae relinquit, nouam ipse aliam sub Albano monte condidit quae ab situ porrectae in dorso urbis Longa Alba appellata.

<milestone unit="section" n="4"/>inter Lauinium et Albam Longam coloniam deductam triginta ferme interfuere anni. tantum tamen opes creuerant maxime fusis Etruscis ut ne morte quidem Aeneae nec deinde inter muliebrem tutelam rudimentumque primum puerilis regni mouere arma aut Mezentius Etruscique aut ulli alii accolae ausi sint.

<milestone unit="section" n="5"/>pax ita conuenerat ut Etruscis Latinisque fluuius Albula, quem nunc Tiberim uocant, finis esset.

<milestone unit="section" n="6"/>Siluius deinde regnat Ascani filius, casu quodam in siluis natus;

<milestone unit="section" n="7"/>is Aeneam Siluium creat; is deinde Latinum Siluium. ab eo coloniae aliquot deductae, Prisci Latini appellati. mansit Siluiis postea omnibus cognomen, qui Albae regnarunt.

<milestone unit="section" n="8"/>Latino Alba ortus, Alba Atys, Atye Capys, Capye Capetus, Capeto Tiberinus, qui in traiectu Albulae amnis submersus celebre ad posteros nomen flumini dedit.

<milestone unit="section" n="9"/><pb id="p.1008" n="per manus trad"/>Agrippa inde Tiberini filius, post Agrippam <persName n="NAMEus-a NAMEius"><foreName>Romulus</foreName> <surname>Siluius</surname></persName> a patre accepto imperio regnat. Auentino fulmine ipse ictus regnum per manus tradidit. is sepultus in eo colle qui nunc pars Romanae est urbis, cognomen colli fecit. Proca deinde regnat.

<milestone unit="section" n="10"/>is Numitorem atque Amulium procreat; Numitori, qui stirpis maximus erat, regnum uetustum Siluiae gentis legat. plus tamen uis potuit quam uoluntas patris aut uerecundia aetatis: pulso fratre Amulius regnat.

<milestone unit="section" n="11"/>addit sceleri scelus: stirpem fratris uirilem interemit, fratris filiae Reae Siluiae per speciem honoris cum Uestalem eam legisset perpetua uirginitate spem partus adimit. </p><p><milestone unit="chapter" n="4"/>

<milestone unit="section" n="1"/>sed debebatur, ut opinor, fatis tantae origo urbis maximique secundum deorum opes imperii principium.

<milestone unit="section" n="2"/>ui compressa Uestalis cum geminum partum edidisset, seu ita rata seu quia deus auctor culpae honestior erat, Martem incertae stirpis patrem nuncupat.

<milestone unit="section" n="3"/>sed nec di nec homines aut ipsam aut stirpem a crudelitate regia uindicant: sacerdos uincta in custodiam datur, pueros in profluentem aquam mitti iubet.

<milestone unit="section" n="4"/>forte quadam diuinitus super ripas Tiberis effusus lenibus stagnis nec adiri usquam ad iusti cursum poterat amnis et posse quamuis languida mergi aqua infantes spem ferentibus dabat.

<milestone unit="section" n="5"/>ita uelut defuncti regis imperio in proxima alluuie ubi nunc ficus Ruminalis est&mdash;Romularem uocatam ferunt&mdash;

<milestone unit="section" n="6"/><pb id="p.1009" n="tenuis in sicc"/>pueros exponunt. uastae tum in his locis solitudines erant. tenet fama cum fluitantem alueum, quo expositi erant pueri, tenuis in sicco aqua destituisset, lupam sitientem ex montibus qui circa sunt ad puerilem uagitum cursum flexisse; eam submissas infantibus adeo mitem praebuisse mammas ut lingua lambentem pueros magister regii pecoris inuenerit&mdash;

<milestone unit="section" n="7"/>Faustulo fuisse nomen ferunt&mdash;ab eo ad stabula Larentiae uxori educandos datos. sunt qui Larentiam uolgato corpore lupam inter pastores uocatam putent; inde locum fabulae ac miraculo datum.

<milestone unit="section" n="8"/>ita geniti itaque educati, cum primum adoleuit aetas, nec in stabulis nec ad pecora segnes uenando peragrare saltus.

<milestone unit="section" n="9"/>hinc robore corporibus animisque sumpto iam non feras tantum subsistere sed in latrones praeda onustos impetus facere pastoribusque rapta diuidere et cum his crescente in dies grege iuuenum seria ac iocos celebrare. </p><p><milestone unit="chapter" n="5"/>

<milestone unit="section" n="1"/>iam tum in Palatio [monte] Lupercal hoc fuisse ludicrum ferunt, et a Pallanteo, urbe Arcadica, Pallantium, dein Palatium montem appellatum;

<milestone unit="section" n="2"/>ibi Euandrum, qui ex eo genere Arcadum multis ante tempestatibus tenuerit loca, sollemne allatum ex Arcadia instituisse ut nudi iuuenes Lycaeum Pana uenerantes per lusum atque lasciuiam currerent, quem Romani deinde uocarunt Inuum.

<milestone unit="section" n="3"/>huic deditis ludicro cum sollemne notum esset insidiatos ob iram praedae amissae latrones, cum Romulus ui se defendisset, Remum cepisse, captum regi Amulio tradidisse, ultro accusantes.

<milestone unit="section" n="4"/><pb id="p.1010" n="inde eos colle"/>crimini maxime dabant in Numitoris agros ab iis impetum fieri; inde eos collecta iuuenum manu hostilem in modum praedas agere.

<milestone unit="section" n="5"/>sic Numitori ad supplicium Remus deditur. iam inde ab initio Faustulo spes fuerat regiam stirpem apud se educari; nam et expositos iussu regis infantes sciebat et tempus quo ipse eos sustulisset ad id ipsum congruere; sed rem immaturam nisi aut per occasionem aut per necessitatem aperiri noluerat.

<milestone unit="section" n="6"/>necessitas prior uenit: ita metu subactus Romulo rem aperit. forte et Numitori cum in custodia Remum haberet audissetque geminos esse fratres, comparando et aetatem eorum et ipsam minime seruilem indolem, tetigerat animum memoria nepotum; sciscitandoque eodem peruenit ut haud procul esset quin Remum agnosceret. ita undique regi dolus nectitur.

<milestone unit="section" n="7"/>Romulus non cum globo iuuenum&mdash;nec enim erat ad uim apertam par&mdash;sed aliis alio itinere iussis certo tempore ad regiam uenire pastoribus ad regem impetum facit; et a domo Numitoris alia comparata manu adiuuat Remus. ita regem obtruncat. </p><p><milestone unit="chapter" n="6"/>

<milestone unit="section" n="1"/>Numitor inter primum tumultum, hostes inuasisse urbem atque adortos regiam dictitans, cum pubem Albanam in arcem praesidio armisque obtinendam auocasset, postquam iuuenes perpetrata caede pergere ad se gratulantes uidit, extemplo aduocato concilio scelera in se fratris, originem nepotum, ut geniti, ut educati, ut cogniti essent, caedem deinceps tyranni seque eius auctorem ostendit.

<milestone unit="section" n="2"/>iuuenes per mediam contionem agmine ingressi cum auum regem salutassent, secuta ex omni multitudine consentiens uox ratum nomen imperiumque regi efficit.

<milestone unit="section" n="3"/><pb id="p.1011" n="cupido cepit i"/>ita Numitori Albana re permissa Romulum Remumque cupido cepit in iis locis ubi expositi ubique educati erant urbis condendae. et supererat multitudo Albanorum Latinorumque; ad id pastores quoque accesserant, qui omnes facile spem facerent paruam Albam, paruum Lauinium prae ea urbe quae conderetur fore.

<milestone unit="section" n="4"/>interuenit deinde his cogitationibus auitum malum, regni cupido, atque inde foedum certamen coortum a satis miti principio. quoniam gemini essent nec aetatis uerecundia discrimen facere posset, ut di quorum tutelae ea loca essent auguriis legerent qui nomen nouae urbi daret, qui conditam imperio regeret, Palatium Romulus, Remus Auentinum ad inaugurandum templa capiunt. </p><p><milestone unit="chapter" n="7"/>

<milestone unit="section" n="1"/>priori Remo augurium uenisse fertur, sex uoltures; iamque nuntiato augurio cum duplex numerus Romulo se ostendisset, utrumque regem sua multitudo consalutauerat: tempore illi praecepto, at hi numero auium regnum trahebant.

<milestone unit="section" n="2"/>inde cum altercatione congressi certamine irarum ad caedem uertuntur; ibi in turba ictus Remus cecidit. uolgatior fama est ludibrio fratris Remum nouos transiluisse muros; inde ab irato Romulo, cum uerbis quoque increpitans adiecisset, 'sic deinde, quicumque alius transiliet moenia mea,' interfectum.

<milestone unit="section" n="3"/>ita solus potitus imperio Romulus; condita urbs conditoris nomine appellata. Palatium primum, in quo ipse erat educatus, muniit. sacra dis aliis Albano ritu, Graeco Herculi, ut ab Euandro instituta erant, facit.

<milestone unit="section" n="4"/><pb id="p.1012" n="fessum uia pro"/>Herculem in ea loca Geryone interempto boues mira specie abegisse memorant, ac prope Tiberim fluuium, qua prae se armentum agens nando traiecerat, loco herbido ut quiete et pabulo laeto reficeret boues et ipsum fessum uia procubuisse.

<milestone unit="section" n="5"/>ibi cum eum cibo uinoque grauatum sopor oppressisset, pastor accola eius loci, nomine Cacus, ferox uiribus, captus pulchritudine boum cum auertere eam praedam uellet, quia si agendo armentum in speluncam compulisset ipsa uestigia quaerentem dominum eo deductura erant, auersos boues eximium quemque pulchritudine caudis in speluncam traxit.

<milestone unit="section" n="6"/>Hercules ad primam auroram somno excitus cum gregem perlustrasset oculis et partem abesse numero sensisset, pergit ad proximam speluncam, si forte eo uestigia ferrent. quae ubi omnia foras uersa uidit nec in partem aliam ferre, confusus atque incertus animi ex loco infesto agere porro armentum occepit.

<milestone unit="section" n="7"/>inde cum actae boues quaedam ad desiderium, ut fit, relictarum mugissent, reddita inclusarum ex spelunca boum uox Herculem conuertit. quem cum uadentem ad speluncam Cacus ui prohibere conatus esset, ictus claua fidem pastorum nequiquam inuocans [morte] occubuit.

<milestone unit="section" n="8"/>Euander tum ea, profugus ex Peloponneso, auctoritate magis quam imperio regebat loca, uenerabilis uir miraculo litterarum, rei nouae inter rudes artium homines, uenerabilior diuinitate credita Carmentae matris, quam fatiloquam ante sibyllae in Italiam aduentum miratae eae gentes fuerant.

<milestone unit="section" n="9"/>is tum Euander concursu pastorum trepidantium circa aduenam manifestae reum caedis excitus postquam facinus facinorisque causam audiuit, habitum formamque uiri aliquantum ampliorem augustioremque humana intuens rogitat qui uir esset.

<milestone unit="section" n="10"/><pb id="p.1013" n="mihi mater ue"/>ubi nomen patremque ac patriam accepit, 'Ioue nate, Hercules, salue,' inquit; 'te mihi mater, ueridica interpres deum, aucturum caelestium numerum cecinit, tibique aram hic dicatum iri quam opulentissima olim in terris gens maximam uocet tuoque ritu colat.'

<milestone unit="section" n="11"/>dextra Hercules data accipere se omen impleturumque fata ara condita ac dicata ait.

<milestone unit="section" n="12"/>ibi tum primum boue eximia capta de grege sacrum Herculi, adhibitis ad ministerium dapemque Potitiis ac Pinariis, quae tum familiae maxime inclitae ea loca incolebant, factum.

<milestone unit="section" n="13"/>forte ita euenit ut Potitii ad tempus praesto essent iisque exta apponerentur, Pinarii extis adesis ad ceteram uenirent dapem. inde institutum mansit donec Pinarium genus fuit, ne extis eorum sollemnium uescerentur.

<milestone unit="section" n="14"/>Potitii ab Euandro edocti antistites sacri eius per multas aetates fuerunt, donec tradito seruis publicis sollemni familiae ministerio genus omne Potitiorum interiit.

<milestone unit="section" n="15"/>haec tum sacra Romulus una ex omnibus peregrina suscepit, iam tum immortalitatis uirtute partae ad quam eum sua fata ducebant fautor. </p><p><milestone unit="chapter" n="8"/>

<milestone unit="section" n="1"/>rebus diuinis rite perpetratis uocataque ad concilium multitudine quae coalescere in populi unius corpus nulla re praeterquam legibus poterat, iura dedit;

<milestone unit="section" n="2"/>quae ita sancta generi hominum agresti fore ratus, si se ipse uenerabilem insignibus imperii fecisset, cum cetero habitu se augustiorem, tum maxime lictoribus duodecim sumptis fecit.

<milestone unit="section" n="3"/><pb id="p.1014" n="secutum numeru"/>alii ab numero auium quae augurio regnum portenderant eum secutum numerum putant: me haud paenitet eorum sententiae esse quibus et apparitores hoc genus ab Etruscis finitimis, unde sella curulis, unde toga praetexta sumpta est, &lt;et&gt; numerum quoque ipsum ductum placet, et ita habuisse Etruscos quod ex duodecim populis communiter creato rege singulos singuli populi lictores dederint.

<milestone unit="section" n="4"/>crescebat interim urbs munitionibus alia atque alia appetendo loca, cum in spem magis futurae multitudinis quam ad id quod tum hominum erat munirent.

<milestone unit="section" n="5"/>deinde ne uana urbis magnitudo esset, adiciendae multitudinis causa uetere consilio condentium urbes, qui obscuram atque humilem conciendo ad se multitudinem natam e terra sibi prolem ementiebantur, locum qui nunc saeptus escendentibus inter duos lucos est asylum aperit.

<milestone unit="section" n="6"/>eo ex finitimis populis turba omnis sine discrimine, liber an seruus esset, auida nouarum rerum perfugit, idque primum ad coeptam magnitudinem roboris fuit.

<milestone unit="section" n="7"/>cum iam uirium haud paeniteret consilium deinde uiribus parat. centum creat senatores, siue quia is numerus satis erat, siue quia soli centum erant qui creari patres possent. patres certe ab honore patriciique progenies eorum appellati. </p><p><milestone unit="chapter" n="9"/>

<milestone unit="section" n="1"/>iam res Romana adeo erat ualida ut cuilibet finitimarum ciuitatum bello par esset; sed penuria mulierum hominis aetatem duratura magnitudo erat, quippe quibus nec domi spes prolis nec cum finitimis conubia essent.

<milestone unit="section" n="2"/><pb id="p.1015" n="patrum Romulu"/>tum ex consilio patrum Romulus legatos circa uicinas gentes misit qui societatem conubiumque nouo populo peterent:

<milestone unit="section" n="3"/>urbes quoque, ut cetera, ex infimo nasci; dein, quas sua uirtus ac di iuuent, magnas opes sibi magnumque nomen facere;

<milestone unit="section" n="4"/>satis scire, origini Romanae et deos adfuisse et non defuturam uirtutem; proinde ne grauarentur homines cum hominibus sanguinem ac genus miscere.

<milestone unit="section" n="5"/>nusquam benigne legatio audita est: adeo simul spernebant, simul tantam in medio crescentem molem sibi ac posteris suis metuebant. ac plerisque rogitantibus dimissi ecquod feminis quoque asylum aperuissent; id enim demum compar conubium fore.

<milestone unit="section" n="6"/>aegre id Romana pubes passa et haud dubie ad uim spectare res coepit. cui tempus locumque aptum ut daret Romulus aegritudinem animi dissimulans ludos ex industria parat Neptuno equestri sollemnes; Consualia uocat.

<milestone unit="section" n="7"/>indici deinde finitimis spectaculum iubet; quantoque apparatu tum sciebant aut poterant, concelebrant ut rem claram exspectatamque facerent.

<milestone unit="section" n="8"/>multi mortales conuenere, studio etiam uidendae nouae urbis, maxime proximi quique, Caeninenses, Crustumini, Antemnates;

<milestone unit="section" n="9"/>iam Sabinorum omnis multitudo cum liberis ac coniugibus uenit. inuitati hospitaliter per domos cum situm moeniaque et frequentem tectis urbem uidissent, mirantur tam breui rem Romanam creuisse.

<milestone unit="section" n="10"/><pb id="p.1016" n="erant tum ex "/>ubi spectaculi tempus uenit deditaeque eo mentes cum oculis erant, tum ex composito orta uis signoque dato iuuentus Romana ad rapiendas uirgines discurrit.

<milestone unit="section" n="11"/>magna pars forte in quem quaeque inciderat raptae: quasdam forma excellentes, primoribus patrum destinatas, ex plebe homines quibus datum negotium erat domos deferebant.

<milestone unit="section" n="12"/>unam longe ante alias specie ac pulchritudine insignem a globo Thalassi cuiusdam raptam ferunt multisque sciscitantibus cuinam eam ferrent, identidem ne quis uiolaret Thalassio ferri clamitatum; inde nuptialem hanc uocem factam.

<milestone unit="section" n="13"/>turbato per metum ludicro maesti parentes uirginum profugiunt, incusantes uiolati hospitii foedus deumque inuocantes cuius ad sollemne ludosque per fas ac fidem decepti uenissent.

<milestone unit="section" n="14"/>nec raptis aut spes de se melior aut indignatio est minor. sed ipse Romulus circumibat docebatque patrum id superbia factum qui conubium finitimis negassent; illas tamen in matrimonio, in societate fortunarum omnium ciuitatisque et quo nihil carius humano generi sit liberum fore;

<milestone unit="section" n="15"/>mollirent modo iras et, quibus fors corpora dedisset, darent animos; saepe ex iniuria postmodum gratiam ortam; eoque melioribus usuras uiris quod adnisurus pro se quisque sit ut, cum suam uicem functus officio sit, parentium etiam patriaeque expleat desiderium.

<milestone unit="section" n="16"/><pb id="p.1017"/>accedebant blanditiae uirorum, factum purgantium cupiditate atque amore, quae maxime ad muliebre ingenium efficaces preces sunt. </p><p><milestone unit="chapter" n="10"/>

<milestone unit="section" n="1"/>iam admodum mitigati animi raptis erant; at raptarum parentes tum maxime sordida ueste lacrimisque et querellis ciuitates concitabant. nec domi tantum indignationes continebant sed congregabantur undique ad <persName n="2"><foreName>T.</foreName> <surname>Tatium</surname></persName> regem Sabinorum, et legationes eo quod maximum Tati nomen in iis regionibus erat conueniebant.

<milestone unit="section" n="2"/>Caeninenses Crustuminique et Antemnates erant ad quos eius iniuriae pars pertinebat. lente agere his Tatius Sabinique uisi sunt: ipsi inter se tres populi communiter bellum parant.

<milestone unit="section" n="3"/>ne Crustumini quidem atque Antemnates pro ardore iraque Caeninensium satis se impigre mouent; ita per se ipsum nomen Caeninum in agrum Romanum impetum facit.

<milestone unit="section" n="4"/>sed effuse uastantibus fit obuius cum exercitu Romulus leuique certamine docet uanam sine uiribus iram esse. exercitum fundit fugatque, fusum persequitur: regem in proelio obtruncat et spoliat:

<milestone unit="section" n="5"/>duce hostium occiso urbem primo impetu capit. inde exercitu uictore reducto, ipse cum factis uir magnificus tum factorum ostentator haud minor, spolia ducis hostium caesi suspensa fabricato ad id apte ferculo gerens in Capitolium escendit; ibique ea cum ad quercum pastoribus sacram deposuisset, simul cum dono designauit templo Iouis fines cognomenque addidit deo:

<milestone unit="section" n="6"/><pb id="p.1018" n="tibi uictor Ro"/>'Iuppiter Feretri' inquit, 'haec tibi uictor Romulus rex regia arma fero, templumque his regionibus quas modo animo metatus sum dedico, sedem opimis spoliis quae regibus ducibusque hostium caesis me auctorem sequentes posteri ferent.'

<milestone unit="section" n="7"/> haec templi est origo quod primum omnium Romae sacratum est. ita deinde dis uisum nec inritam conditoris templi uocem esse qua laturos eo spolia posteros nuncupauit nec multitudine compotum eius doni uolgari laudem. bina postea, inter tot annos, tot bella, opima parta sunt spolia: adeo rara eius fortuna decoris fuit. </p><p><milestone unit="chapter" n="11"/>

<milestone unit="section" n="1"/>dum ea ibi Romani gerunt, Antemnatium exercitus per occasionem ac solitudinem hostiliter in fines Romanos incursionem facit. raptim et ad hos Romana legio ducta palatos in agris oppressit.

<milestone unit="section" n="2"/>fusi igitur primo impetu et clamore hostes, oppidum captum; duplicique uictoria ouantem Romulum Hersilia coniunx precibus raptarum fatigata orat ut parentibus earum det ueniam et in ciuitatem accipiat: ita rem coalescere concordia posse.

<milestone unit="section" n="3"/>facile impetratum. inde contra Crustuminos profectus bellum inferentes. ibi minus etiam quod alienis cladibus ceciderant animi certaminis fuit.

<milestone unit="section" n="4"/>utroque coloniae missae: plures inuenti qui propter ubertatem terrae in Crustuminum nomina darent. et Romam inde frequenter migratum est, a parentibus maxime ac propinquis raptarum.

<milestone unit="section" n="5"/>nouissimum ab Sabinis bellum ortum multoque id maximum fuit; nihil enim per iram aut cupiditatem actum est, nec ostenderunt bellum prius quam intulerunt.

<milestone unit="section" n="6"/>consilio etiam additus dolus. <persName n="2"><foreName>Sp.</foreName> <surname>Tarpeius</surname></persName> Romanae praeerat arci. huius filiam uirginem auro corrumpit Tatius ut armatos in arcem accipiat; aquam forte ea tum sacris extra moenia petitum ierat.

<milestone unit="section" n="7"/><pb id="p.1019" n="quid usquam fi"/>accepti obrutam armis necauere, seu ut ui capta potius arx uideretur seu prodendi exempli causa ne quid usquam fidum proditori esset.

<milestone unit="section" n="8"/>additur fabula, quod uolgo Sabini aureas armillas magni ponderis brachio laeuo gemmatosque magna specie anulos habuerint, pepigisse eam quod in sinistris manibus haberent; eo scuta illi pro aureis donis congesta.

<milestone unit="section" n="9"/>sunt qui eam ex pacto tradendi quod in sinistris manibus esset derecto arma petisse dicant et fraude uisam agere sua ipsam peremptam mercede. </p><p><milestone unit="chapter" n="12"/>

<milestone unit="section" n="1"/>tenuere tamen arcem Sabini; atque inde postero die, cum Romanus exercitus instructus quod inter Palatinum Capitolinumque collem campi est complesset, non prius descenderunt in aequum quam ira et cupiditate reciperandae arcis stimulante animos in aduersum Romani subiere.

<milestone unit="section" n="2"/>principes utrimque pugnam ciebant ab Sabinis <persName n="NAMEus-a NAMEius"><foreName>Mettius</foreName> <surname>Curtius</surname></persName> ab Romanis <persName n="NAMEus-a NAMEius"><foreName>Hostius</foreName> <surname>Hostilius</surname></persName>. hic rem Romanam iniquo loco ad prima signa animo atque audacia sustinebat.

<milestone unit="section" n="3"/>ut Hostius cecidit, confestim Romana inclinatur acies fusaque est. ad ueterem portam Palati Romulus et ipse turba fugientium actus,

<milestone unit="section" n="4"/><pb id="p.1020" n="inquit iussus"/>arma ad caelum tollens, 'Iuppiter, tuis' inquit 'iussus auibus hic in Palatio prima urbi fundamenta ieci. arcem iam scelere emptam Sabini habent; inde huc armati superata media ualle tendunt;

<milestone unit="section" n="5"/>at tu, pater deum hominumque, hinc saltem arce hostes;

<milestone unit="section" n="6"/>deme terrorem Romanis fugamque foedam siste. hic ego tibi templum Statori Ioui, quod monumentum sit posteris tua praesenti ope seruatam urbem esse, uoueo.'

<milestone unit="section" n="7"/> haec precatus, ueluti sensisset auditas preces, 'hinc' inquit, 'Romani, Iuppiter optimus maximus resistere atque iterare pugnam iubet.' restitere Romani tamquam caelesti uoce iussi: ipse ad primores Romulus prouolat.

<milestone unit="section" n="8"/><persName n="NAMEus-a NAMEius"><foreName>Mettius</foreName> <surname>Curtius</surname></persName> ab Sabinis princeps ab arce decucurrerat et effusos egerat Romanos toto quantum foro spatium est. nec procul iam a porta Palati erat, clamitans: 'uicimus perfidos hospites, imbelles hostes; iam sciunt longe aliud esse uirgines rapere, aliud pugnare cum uiris.'

<milestone unit="section" n="9"/> in eum haec gloriantem cum globo ferocissimorum iuuenum Romulus impetum facit. ex equo tum forte Mettius pugnabat; eo pelli facilius fuit. pulsum Romani persequuntur; et alia Romana acies, audacia regis accensa, fundit Sabinos.

<milestone unit="section" n="10"/>Mettius in paludem sese strepitu sequentium trepidante equo coniecit; auerteratque ea res etiam Sabinos tanti periculo uiri. et ille quidem adnuentibus ac uocantibus suis fauore multorum addito animo euadit: Romani Sabinique in media conualle duorum montium redintegrant proelium; sed res Romana erat superior. </p><p><milestone unit="chapter" n="13"/>

<milestone unit="section" n="1"/><pb id="p.1021" n="impetu facto d"/>tum Sabinae mulieres, quarum ex iniuria bellum ortum erat, crinibus passis scissaque ueste, uicto malis muliebri pauore, ausae se inter tela uolantia inferre, ex transuerso impetu facto dirimere infestas acies,

<milestone unit="section" n="2"/>dirimere iras, hinc patres, hinc uiros orantes, ne sanguine se nefando soceri generique respergerent, ne parricidio macularent partus suos, nepotum illi, hi liberum progeniem.

<milestone unit="section" n="3"/>'si adfinitatis inter uos, si conubii piget, in nos uertite iras; nos causa belli, nos uolnerum ac caedium uiris ac parentibus sumus; melius peribimus quam sine alteris uestrum uiduae aut orbae uiuemus.' mouet res cum multitudinem tum duces;

<milestone unit="section" n="4"/>silentium et repentina fit quies; inde ad foedus faciendum duces prodeunt. nec pacem modo sed ciuitatem unam ex duabus faciunt. regnum consociant: imperium omne conferunt Romam.

<milestone unit="section" n="5"/>ita geminata urbe ut Sabinis tamen aliquid daretur Quirites a Curibus appellati. monumentum eius pugnae, ubi primum ex profunda emersus palude equus Curtium in uado statuit, Curtium lacum appellarunt.

<milestone unit="section" n="6"/>ex bello tam tristi laeta repente pax cariores Sabinas uiris ac parentibus et ante omnes Romulo ipsi fecit. itaque cum populum in curias triginta diuideret, nomina earum curiis imposuit.

<milestone unit="section" n="7"/>id non traditur, cum haud dubie aliquanto numerus maior hoc mulierum fuerit, aetate an dignitatibus suis uirorumue an sorte lectae sint, quae nomina curiis darent.

<milestone unit="section" n="8"/>eodem tempore et centuriae tres equitum conscriptae sunt. Ramnenses ab Romulo, ab <persName n="3"><foreName>T.</foreName> <surname>Tatio</surname></persName> Titienses appellati: Lucerum nominis et originis causa incerta est. inde non modo commune sed concors etiam regnum duobus regibus fuit.

<milestone unit="chapter" n="14"/>

<milestone unit="section" n="1"/><pb id="p.1022"/></p><p>post aliquot annos propinqui regis Tati legatos Laurentium pulsant; cumque Laurentes iure gentium agerent, apud Tatium gratia suorum et preces plus poterant.

<milestone unit="section" n="2"/>igitur illorum poenam in se uertit; nam Lauinii cum ad sollemne sacrificium eo uenisset concursu facto interficitur.

<milestone unit="section" n="3"/>eam rem minus aegre quam dignum erat tulisse Romulum ferunt, seu ob infidam societatem regni seu quia haud iniuria caesum credebat. itaque bello quidem abstinuit; ut tamen expiarentur legatorum iniuriae regisque caedes, foedus inter Romam Lauiniumque urbes renouatum est.

<milestone unit="section" n="4"/>et cum his quidem insperata pax erat: aliud multo propius atque in ipsis prope portis bellum ortum. Fidenates nimis uicinas prope se conualescere opes rati, priusquam tantum roboris esset quantum futurum apparebat, occupant bellum facere. iuuentute armata immissa uastatur agri quod inter urbem ac Fidenas est;

<milestone unit="section" n="5"/>inde ad laeuam uersi quia dextra Tiberis arcebat, cum magna trepidatione agrestium populantur, tumultusque repens ex agris in urbem inlatus pro nuntio fuit.

<milestone unit="section" n="6"/>excitus Romulus&mdash;neque enim dilationem pati tam uicinum bellum poterat&mdash;exercitum educit, castra a Fidenis mille passuum locat.

<milestone unit="section" n="7"/><pb id="p.1023" n="erat eadem eq"/>ibi modico praesidio relicto, egressus omnibus copiis partem militum locis circa densa obsita uirgulta obscuris subsidere in insidiis iussit: cum parte maiore atque omni equitatu profectus, id quod quaerebat, tumultuoso et minaci genere pugnae adequitando ipsis prope portis hostem exciuit. fugae quoque, quae simulanda erat, eadem equestris pugna causam minus mirabilem dedit.

<milestone unit="section" n="8"/>et cum, uelut inter pugnae fugaeque consilium trepidante equitatu, pedes quoque referret gradum, plenis repente portis effusi hostes impulsa Romana acie studio instandi sequendique trahuntur ad locum insidiarum.

<milestone unit="section" n="9"/>inde subito exorti Romani transuersam inuadunt hostium aciem; addunt pauorem mota e castris signa eorum qui in praesidio relicti fuerant. ita multiplici terrore perculsi Fidenates prius paene, quam Romulus quique &lt;auehi&gt; cum eo uisi erant circumagerent frenis equos, terga uertunt;

<milestone unit="section" n="10"/>multoque effusius, quippe uera fuga, qui simulantes paulo ante secuti erant oppidum repetebant.

<milestone unit="section" n="11"/>non tamen eripuere se hosti: haerens in tergo Romanus, priusquam fores portarum obicerentur, uelut agmine uno inrumpit. </p><p><milestone unit="chapter" n="15"/>

<milestone unit="section" n="1"/>belli Fidenatis contagione inritati Ueientium animi et consanguinitate&mdash;nam Fidenates quoque Etrusci fuerunt&mdash;et quod ipsa propinquitas loci, si Romana arma omnibus infesta finitimis essent, stimulabat. in fines Romanos excucurrerunt populabundi magis quam iusti more belli.

<milestone unit="section" n="2"/>itaque non castris positis, non exspectato hostium exercitu, raptam ex agris praedam portantes Ueios rediere. Romanus contra postquam hostem in agris non inuenit, dimicationi ultimae instructus intentusque Tiberim transit.

<milestone unit="section" n="3"/><pb id="p.1024" n="tectis moenibu"/>quem postquam castra ponere et ad urbem accessurum Ueientes audiuere, obuiam egressi ut potius acie decernerent quam inclusi de tectis moenibusque dimicarent.

<milestone unit="section" n="4"/>ibi uiribus nulla arte adiutis, tantum ueterani robore exercitus rex Romanus uicit; persecutusque fusos ad moenia hostes, urbe ualida muris ac situ ipso munita abstinuit, agros rediens uastat, ulciscendi magis quam praedae studio;

<milestone unit="section" n="5"/>eaque clade haud minus quam aduersa pugna subacti Ueientes pacem petitum oratores Romam mittunt. agri parte multatis in centum annos indutiae datae.

<milestone unit="section" n="6"/>haec ferme Romulo regnante domi militiaeque gesta, quorum nihil absonum fidei diuinae originis diuinitatisque post mortem creditae fuit, non animus in regno auito reciperando, non condendae urbis consilium, non bello ac pace firmandae.

<milestone unit="section" n="7"/>ab illo enim profecto uiribus datis tantum ualuit ut in quadraginta deinde annos tutam pacem haberet.

<milestone unit="section" n="8"/>multitudini tamen gratior fuit quam patribus, longe ante alios acceptissimus militum animis; trecentosque armatos ad custodiam corporis quos Celeres appellauit non in bello solum sed etiam in pace habuit. </p><p><milestone unit="chapter" n="16"/>

<milestone unit="section" n="1"/>his immortalibus editis operibus cum ad exercitum recensendum contionem in campo ad Caprae paludem haberet, subito coorta tempestas cum magno fragore tonitribusque tam denso regem operuit nimbo ut conspectum eius contioni abstulerit; nec deinde in terris Romulus fuit.

<milestone unit="section" n="2"/>Romana pubes sedato tandem pauore postquam ex tam turbido die serena et tranquilla lux rediit, ubi uacuam sedem regiam uidit, etsi satis credebat patribus qui proximi steterant sublimem raptum procella, tamen uelut orbitatis metu icta maestum aliquamdiu silentium obtinuit.

<milestone unit="section" n="3"/><pb id="p.1025" n="Romanae saluer"/>deinde a paucis initio facto, deum deo natum, regem parentemque urbis Romanae saluere uniuersi Romulum iubent; pacem precibus exposcunt, uti uolens propitius suam semper sospitet progeniem.

<milestone unit="section" n="4"/>fuisse credo tum quoque aliquos qui discerptum regem patrum manibus taciti arguerent; manauit enim haec quoque sed perobscura fama; illam alteram admiratio uiri et pauor praesens nobilitauit.

<milestone unit="section" n="5"/>et consilio etiam unius hominis addita rei dicitur fides. namque <persName n="NAMEus-a NAMEius"><foreName>Proculus</foreName> <surname>Iulius</surname></persName>, sollicita ciuitate desiderio regis et infensa patribus, grauis, ut traditur, quamuis magnae rei auctor in contionem prodit.

<milestone unit="section" n="6"/>'Romulus' inquit, 'Quirites, parens urbis huius, prima hodierna luce caelo repente delapsus se mihi obuium dedit. cum perfusus horrore uenerabundusque adstitissem petens precibus ut contra intueri fas esset,

<milestone unit="section" n="7"/>"abi, nuntia" inquit "Romanis, caelestes ita uelle ut mea Roma caput orbis terrarum sit; proinde rem militarem colant sciantque et ita posteris tradant nullas opes humanas armis Romanis resistere posse.

<milestone unit="section" n="8"/> 'haec' inquit 'locutus sublimis abiit.'" mirum quantum illi uiro nuntianti haec fidei fuerit, quamque desiderium Romuli apud plebem exercitumque facta fide immortalitatis lenitum sit. </p><p><milestone unit="chapter" n="17"/>

<milestone unit="section" n="1"/>patrum interim animos certamen regni ac cupido uersabat; necdum &dagger;a singulis, quia nemo magno opere eminebat in nouo populo, peruenerat: factionibus inter ordines certabatur&dagger;.

<milestone unit="section" n="2"/><pb id="p.1026"/>oriundi ab Sabinis, ne quia post Tati mortem ab sua parte non erat regnatum, in societate aequa possessionem imperii amitterent, sui corporis creari regem uolebant: Romani ueteres peregrinum regem aspernabantur.

<milestone unit="section" n="3"/>in uariis uoluntatibus regnari tamen omnes uolebant, libertatis dulcedine nondum experta.

<milestone unit="section" n="4"/>timor deinde patres incessit ne ciuitatem sine imperio, exercitum sine duce, multarum circa ciuitatium inritatis animis, uis aliqua externa adoriretur. et esse igitur aliquod caput placebat, et nemo alteri concedere in animum inducebat.

<milestone unit="section" n="5"/>ita rem inter se centum patres, decem decuriis factis singulisque in singulas decurias creatis qui summae rerum praeessent consociant.

<milestone unit="section" n="6"/>decem imperitabant: unus cum insignibus imperii et lictoribus erat: quinque dierum spatio finiebatur imperium ac per omnes in orbem ibat, annuumque interuallum regni fuit. id ab re quod nunc quoque tenet nomen interregnum appellatum.

<milestone unit="section" n="7"/>fremere deinde plebs multiplicatam seruitutem, centum pro uno dominos factos; nec ultra nisi regem et ab ipsis creatum uidebantur passuri.

<milestone unit="section" n="8"/>cum sensissent ea moueri patres, offerendum ultro rati quod amissuri erant, ita gratiam ineunt summa potestate populo permissa ut non plus darent iuris quam detinerent.

<milestone unit="section" n="9"/><pb id="p.1027" n="ius ui adempt"/>decreuerunt enim ut cum populus regem iussisset, id sic ratum esset si patres auctores fierent. hodie quoque in legibus magistratibusque rogandis usurpatur idem ius, ui adempta: priusquam populus suffragium ineat, in incertum comitiorum euentum patres auctores fiunt.

<milestone unit="section" n="10"/>tum interrex contione aduocata, 'quod bonum, faustum felixque sit' inquit, 'Quirites, regem create: ita patribus uisum est. patres deinde, si dignum qui secundus ab Romulo numeretur crearitis, auctores fient.'

<milestone unit="section" n="11"/> adeo id gratum plebi fuit ut, ne uicti beneficio uiderentur, id modo sciscerent iuberentque ut senatus decerneret qui Romae regnaret. </p><p><milestone unit="chapter" n="18"/>

<milestone unit="section" n="1"/>inclita iustitia religioque ea tempestate Numae Pompili erat. Curibus Sabinis habitabat, consultissimus uir, ut in illa quisquam esse aetate poterat, omnis diuini atque humani iuris.

<milestone unit="section" n="2"/>auctorem doctrinae eius, quia non exstat alius, falso Samium Pythagoram edunt, quem Seruio Tullio regnante Romae centum amplius post annos in ultima Italiae ora circa Metapontum Heracleamque et Crotona iuuenum aemulantium studia coetus habuisse constat.

<milestone unit="section" n="3"/>ex quibus locis, etsi eiusdem aetatis fuisset, quae fama in Sabinos? aut quo linguae commercio quemquam ad cupiditatem discendi exciuisset? quoue praesidio unus per tot gentes dissonas sermone moribusque peruenisset?

<milestone unit="section" n="4"/>suopte igitur ingenio temperatum animum uirtutibus fuisse opinor magis instructumque non tam peregrinis artibus quam disciplina tetrica ac tristi ueterum Sabinorum, quo genere nullum quondam incorruptius fuit.

<milestone unit="section" n="5"/>audito nomine Numae patres Romani, quamquam inclinari opes ad Sabinos rege inde sumpto uidebantur, tamen neque se quisquam nec factionis suae alium nec denique patrum aut ciuium quemquam praeferre illi uiro ausi, ad unum omnes Numae Pompilio regnum deferendum decernunt.

<milestone unit="section" n="6"/><pb id="p.1028" n="regnum adeptus"/>accitus, sicut Romulus augurato urbe condenda regnum adeptus est, de se quoque deos consuli iussit. inde ab augure, cui deinde honoris ergo publicum id perpetuumque sacerdotium fuit, deductus in arcem, in lapide ad meridiem uersus consedit.

<milestone unit="section" n="7"/>augur ad laeuam eius capite uelato sedem cepit, dextra manu baculum sine nodo aduncum tenens, quem lituum appellarunt. inde ubi prospectu in urbem agrumque capto deos precatus regiones ab oriente ad occasum determinauit, dextras ad meridiem partes, laeuas ad septentrionem esse dixit;

<milestone unit="section" n="8"/>signum contra quo longissime conspectum oculi ferebant animo finiuit; tum lituo in laeuam manum translato, dextra in caput Numae imposita, ita precatus est:

<milestone unit="section" n="9"/>Iuppiter pater, si est fas hunc Numam Pompilium cuius ego caput teneo regem Romae esse, ut tu signa nobis certa adclarassis inter eos fines quos feci.'

<milestone unit="section" n="10"/> tum peregit uerbis auspicia quae mitti uellet. quibus missis declaratus rex Numa de templo descendit. </p><p><milestone unit="chapter" n="19"/>

<milestone unit="section" n="1"/>qui regno ita potitus urbem nouam conditam ui et armis, iure eam legibusque ac moribus de integro condere parat.

<milestone unit="section" n="2"/><pb id="p.1029" n="efferari milit"/>quibus cum inter bella adsuescere uideret non posse&mdash;quippe efferari militia animos&mdash;, mitigandum ferocem populum armorum desuetudine ratus, Ianum ad infimum Argiletum indicem pacis bellique fecit, apertus ut in armis esse ciuitatem,

<milestone unit="section" n="3"/>clausus pacatos circa omnes populos significaret.&mdash;bis deinde post Numae regnum clausus fuit, semel <persName n="2"><foreName>T.</foreName> <surname>Manlio</surname></persName> consule post Punicum primum perfectum bellum, iterum, quod nostrae aetati di dederunt ut uideremus, post bellum Actiacum ab imperatore Caesare Augusto pace terra marique parta.&mdash;

<milestone unit="section" n="4"/>clauso eo cum omnium circa finitimorum societate ac foederibus iunxisset animos, positis externorum periculorum curis, ne luxuriarent otio animi quos metus hostium disciplinaque militaris continuerat, omnium primum, rem ad multitudinem imperitam et illis saeculis rudem efficacissimam, deorum metum iniciendum ratus est.

<milestone unit="section" n="5"/>qui cum descendere ad animos sine aliquo commento miraculi non posset, simulat sibi cum dea Egeria congressus nocturnos esse; eius se monitu quae acceptissima dis essent sacra instituere, sacerdotes suos cuique deorum praeficere.

<milestone unit="section" n="6"/><pb id="p.1030" n="metam eandem s"/>atque omnium primum ad cursus lunae in duodecim menses discribit annum; quem quia tricenos dies singulis mensibus luna non explet desuntque sex dies solido anno qui solstitiali circumagitur orbe, intercalariis mensibus interponendis ita dispensauit, ut uicesimo anno ad metam eandem solis unde orsi essent, plenis omnium annorum spatiis dies congruerent.

<milestone unit="section" n="7"/>idem nefastos dies fastosque fecit quia aliquando nihil cum populo agi utile futurum erat. </p><p><milestone unit="chapter" n="20"/>

<milestone unit="section" n="1"/>tum sacerdotibus creandis animum adiecit, quamquam ipse plurima sacra obibat, ea maxime quae nunc ad Dialem flaminem pertinent.

<milestone unit="section" n="2"/>sed quia in ciuitate bellicosa plures Romuli quam Numae similes reges putabat fore iturosque ipsos ad bella, ne sacra regiae uicis desererentur flaminem Ioui adsiduum sacerdotem creauit insignique eum ueste et curuli regia sella adornauit. huic duos flamines adiecit, Marti unum,

<milestone unit="section" n="3"/>alterum Quirino, uirginesque Uestae legit, Alba oriundum sacerdotium et genti conditoris haud alienum. his ut adsiduae templi antistites essent stipendium de publico statuit; uirginitate aliisque caerimoniis uenerabiles ac sanctas fecit.

<milestone unit="section" n="4"/>Salios item duodecim Marti Gradiuo legit, tunicaeque pictae insigne dedit et super tunicam aeneum pectori tegumen; caelestiaque arma, quae ancilia appellantur, ferre ac per urbem ire canentes carmina cum tripudiis sollemnique saltatu iussit.

<milestone unit="section" n="5"/>pontificem deinde Numam Marcium Marci filium ex patribus legit eique sacra omnia exscripta exsignataque attribuit, quibus hostiis, quibus diebus, ad quae templa sacra fierent, atque unde in eos sumptus pecunia erogaretur.

<milestone unit="section" n="6"/>cetera quoque omnia publica priuataque sacra pontificis scitis subiecit, ut esset quo consultum plebes ueniret, ne quid diuini iuris neglegendo patrios ritus peregrinosque adsciscendo turbaretur;

<milestone unit="section" n="7"/>nec caelestes modo caerimonias, sed iusta quoque funebria placandosque manes ut idem pontifex edoceret, quaeque prodigia fulminibus alioue quo uisu missa susciperentur atque curarentur. ad ea elicienda ex mentibus diuinis Ioui Elicio aram in Auentino dicauit deumque consuluit auguriis, quae suscipienda essent.

<milestone unit="chapter" n="21"/>

<milestone unit="section" n="1"/><pb id="p.1031"/></p><p>ad haec consultanda procurandaque multitudine omni a ui et armis conuersa, et animi aliquid agendo occupati erant, et deorum adsidua insidens cura, cum interesse rebus humanis caeleste numen uideretur, ea pietate omnium pectora imbuerat ut fides ac ius iurandum &dagger;proximo&dagger; legum ac poenarum metu ciuitatem regerent.

<milestone unit="section" n="2"/>et cum ipsi se homines in regis uelut unici exempli mores formarent, tum finitimi etiam populi, qui antea castra non urbem positam in medio ad sollicitandam omnium pacem crediderant, in eam uerecundiam adducti sunt, ut ciuitatem totam in cultum uersam deorum uiolari ducerent nefas.

<milestone unit="section" n="3"/>lucus erat quem medium ex opaco specu fons perenni rigabat aqua. quo quia se persaepe Numa sine arbitris uelut ad congressum deae inferebat, Camenis eum lucum sacrauit, quod earum ibi concilia cum coniuge sua Egeria essent.

<milestone unit="section" n="4"/>et [soli] Fidei sollemne instituit. ad id sacrarium flamines bigis curru arcuato uehi iussit manuque ad digitos usque inuoluta rem diuinam facere, significantes fidem tutandam sedemque eius etiam in dexteris sacratam esse.

<milestone unit="section" n="5"/><pb id="p.1032" n="haud minor pac"/>multa alia sacrificia locaque sacris faciendis quae Argeos pontifices uocant dedicauit. omnium tamen maximum eius operum fuit tutela per omne regni tempus haud minor pacis quam regni.

<milestone unit="section" n="6"/>ita duo deinceps reges, alius alia uia, ille bello, hic pace, ciuitatem auxerunt. Romulus septem et triginta regnauit annos, Numa tres et quadraginta. cum ualida tum temperata et belli et pacis artibus erat ciuitas. </p><p><milestone unit="chapter" n="22"/>

<milestone unit="section" n="1"/>Numae morte ad interregnum res rediit. inde Tullum Hostilium, nepotem Hostili, cuius in infima arce clara pugna aduersus Sabinos fuerat, regem populus iussit; patres auctores facti.

<milestone unit="section" n="2"/>hic non solum proximo regi dissimilis sed ferocior etiam quam Romulus fuit. cum aetas uiresque tum auita quoque gloria animum stimulabat. senescere igitur ciuitatem otio ratus undique materiam excitandi belli quaerebat.

<milestone unit="section" n="3"/>forte euenit ut agrestes Romani ex Albano agro, Albani ex Romano praedas in uicem agerent.

<milestone unit="section" n="4"/>imperitabat tum <persName n="NAMEus-a NAMEius"><foreName>Gaius</foreName> <surname>Cluilius</surname></persName> Albae. utrimque legati fere sub idem tempus ad res repetendas missi. Tullus praeceperat suis ne quid prius quam mandata agerent; satis sciebat negaturum Albanum; ita pie bellum indici posse.

<milestone unit="section" n="5"/>ab Albanis socordius res acta; excepti hospitio ab Tullo blande ac benigne, comiter regis conuiuium celebrant. tantisper Romani et res repetiuerant priores et neganti Albano bellum in tricesimum diem indixerant. haec renuntiant Tullo.

<milestone unit="section" n="6"/><pb id="p.1033" n="indicere iuss"/>tum legatis Tullus dicendi potestatem quid petentes uenerint facit. illi omnium ignari primum purgando terunt tempus: se inuitos quicquam quod minus placeat Tullo dicturos, sed imperio subigi; res repetitum se uenisse; ni reddantur bellum indicere iussos.

<milestone unit="section" n="7"/>ad haec Tullus 'nuntiate' inquit, 'regi uestro regem Romanum deos facere testes, uter prius populus res repetentes legatos aspernatus dimiserit, ut in eum omnes expetant huiusce clades belli.' </p><p><milestone unit="chapter" n="23"/>

<milestone unit="section" n="1"/>haec nuntiant domum Albani. et bellum utrimque summa ope parabatur, ciuili simillimum bello, prope inter parentes natosque, Troianam utramque prolem, cum Lauinium ab Troia, ab Lauinio Alba, ab Albanorum stirpe regum oriundi Romani essent.

<milestone unit="section" n="2"/>euentus tamen belli minus miserabilem dimicationem fecit, quod nec acie certatum est et tectis modo dirutis alterius urbis duo populi in unum confusi sunt.

<milestone unit="section" n="3"/>Albani priores ingenti exercitu in agrum Romanum impetum fecere. castra ab urbe haud plus quinque milia passuum locant, fossa circumdant; fossa Cluilia ab nomine ducis per aliquot saecula appellata est, donec cum re nomen quoque uetustate aboleuit.

<milestone unit="section" n="4"/>in his castris Cluilius Albanus rex moritur; dictatorem Albani Mettium Fufetium creant. interim Tellus ferox, praecipue morte regis, magnumque deorum numen ab ipso capite orsum in omne nomen Albanum expetiturum poenas ob bellum impium dictitans, nocte praeteritis hostium castris, infesto exercitu in agrum Albanum pergit.

<milestone unit="section" n="5"/>ea res ab statiuis exciuit Mettium. ducit quam proxime ad hostem potest; inde legatum praemissum nuntiare Tullo iubet priusquam dimicent opus esse conloquio; si secum congressus sit, satis scire ea se allaturum quae nihilo minus ad rem Romanam quam ad Albanam pertineant.

<milestone unit="section" n="6"/><pb id="p.1034" n="exeunt contra "/>haud aspernatus Tullus, tamen si uana adferantur in aciem educit. exeunt contra et Albani. postquam instructi utrimque stabant, cum paucis procerum in medium duces procedunt.

<milestone unit="section" n="7"/>ibi infit Albanus: 'iniurias et non redditas res ex foedere quae repetitae sint, et ego regem nostrum Cluilium causam huiusce esse belli audisse uideor, nec te dubito, Tulle, eadem prae te ferre; sed si uera potius quam dictu speciosa dicenda sunt, cupido imperii duos cognatos uicinosque populos ad arma stimulat.

<milestone unit="section" n="8"/>neque, recte an perperam, interpretor. fuerit ista eius deliberatio qui bellum suscepit: me Albani gerendo bello ducem creauere. illud te, Tulle, monitum uelim: Etrusca res quanta circa nos teque maxime sit, quo propior es [Uolscis] hoc magis scis. multum illi terra, plurimum mari pollent.

<milestone unit="section" n="9"/>memor esto, iam cum signum pugnae dabis, has duas acies spectaculo fore ut fessos confectosque simul uictorem ac uictum adgrediantur. itaque si nos di amant, quoniam non contenti libertate certa in dubiam imperii seruitiique aleam imus, ineamus aliquam uiam qua utri utris imperent sine magna clade, sine multo sanguine utriusque populi decerni possit.'

<milestone unit="section" n="10"/> haud displicet res Tullo quamquam cum indole animi tum spe uictoriae ferocior erat. quaerentibus utrimque ratio initur cui et fortuna ipsa praebuit materiam.

<milestone unit="chapter" n="24"/>

<milestone unit="section" n="1"/><pb id="p.1035"/></p><p>forte in duobus tum exercitibus erant trigemini fratres, nec aetate nec uiribus dispares. Horatios Curiatiosque fuisse satis constat, nec ferme res antiqua alia est nobilior; tamen in re tam clara nominum error manet, utrius populi Horatii, utrius Curiatii fuerint. auctores utroque trahunt; plures tamen inuenio qui Romanos Horatios uocent; hos ut sequar inclinat animus.

<milestone unit="section" n="2"/>cum trigeminis agunt reges ut pro sua quisque patria dimicent ferro; ibi imperium fore unde uictoria fuerit. nihil recusatur; tempus et locus conuenit.

<milestone unit="section" n="3"/>priusquam dimicarent foedus ictum inter Romanos et Albanos est his legibus ut cuiusque populi ciues eo certamine uicissent, is alteri populo cum bona pace imperitaret. foedera alia aliis legibus, ceterum eodem modo omnia fiunt.

<milestone unit="section" n="4"/>tum ita factum accepimus, nec ullius uetustior foederis memoria est. fetialis regem Tullum ita rogauit: 'iubesne me, rex, cum patre patrato populi Albani foedus ferire?' iubente rege, 'sagmina' inquit 'te, rex, posco.' rex ait: 'pura tollito.'

<milestone unit="section" n="5"/> fetialis ex arce graminis herbam puram attulit. postea regem ita rogauit: 'rex, facisne me tu regium nuntium populi Romani Quiritium, uasa comitesque meos?' rex respondit: 'quod sine fraude mea populique Romani Quiritium fiat, facio.'

<milestone unit="section" n="6"/><pb id="p.1036" n="carmine non op"/>fetialis erat <persName n="2"><foreName>M.</foreName> <surname>Ualerius</surname></persName>; is patrem patratum <persName n="2"><foreName>Sp.</foreName> <surname>Fusium</surname></persName> fecit, uerbena caput capillosque tangens. pater patratus ad ius iurandum patrandum, id est, sanciendum fit foedus; multisque id uerbis, quae longo effata carmine non operae est referre, peragit.

<milestone unit="section" n="7"/>legibus deinde recitatis, 'audi' inquit, 'Iuppiter; audi, pater patrate populi Albani; audi tu, populus Albanus. ut illa palam prima postrema ex illis tabulis ceraue recitata sunt sine dolo malo, utique ea hic hodie rectissime intellecta sunt, illis legibus populus Romanus prior non deficiet.

<milestone unit="section" n="8"/>si prior defexit publico consilio dolo malo, tum tu ille Diespiter populum Romanum sic ferito ut ego hunc porcum hic hodie feriam; tantoque magis ferito quanto magis potes pollesque.'

<milestone unit="section" n="9"/> id ubi dixit porcum saxo silice percussit. sua item carmina Albani suumque ius iurandum per suum dictatorem suosque sacerdotes peregerunt. </p><p><milestone unit="chapter" n="25"/>

<milestone unit="section" n="1"/>foedere icto trigemini, sicut conuenerat, arma capiunt. cum sui utrosque adhortarentur, deos patrios, patriam ac parentes, quidquid ciuium domi, quidquid in exercitu sit, illorum tunc arma, illorum intueri manus, feroces et suopte ingenio et pleni adhortantium uocibus in medium inter duas acies procedunt.

<milestone unit="section" n="2"/><pb id="p.1037" n="gratum spectac"/>consederant utrimque pro castris duo exercitus, periculi magis praesentis quam curae expertes; quippe imperium agebatur in tam paucorum uirtute atque fortuna positum. itaque ergo erecti suspensique in minime gratum spectaculum animo incenduntur.

<milestone unit="section" n="3"/>datur signum infestisque armis uelut acies terni iuuenes magnorum exercituum animos gerentes concurrunt. nec his nec illis periculum suum, publicum imperium seruitiumque obuersatur animo futuraque ea deinde patriae fortuna quam ipsi fecissent.

<milestone unit="section" n="4"/>ut primo statim concursu increpuere arma micantesque fulsere gladii, horror ingens spectantes perstringit et neutro inclinata spe torpebat uox spiritusque.

<milestone unit="section" n="5"/>consertis deinde manibus cum iam non motus tantum corporum agitatioque anceps telorum armorumque sed uolnera quoque et sanguis spectaculo essent, duo Romani super alium alius, uolneratis tribus Albanis, exspirantes corruerunt.

<milestone unit="section" n="6"/>ad quorum casum cum conclamasset gaudio Albanus exercitus, Romanas legiones iam spes tota, nondum tamen cura deseruerat, exanimes uice unius quem tres Curiatii circumsteterant.

<milestone unit="section" n="7"/>forte is integer fuit, ut uniuersis solus nequaquam par, sic aduersus singulos ferox. ergo ut segregaret pugnam eorum capessit fugam, ita ratus secuturos ut quemque uolnere adfectum corpus sineret.

<milestone unit="section" n="8"/>iam aliquantum spatii ex eo loco ubi pugnatum est aufugerat, cum respiciens uidet magnis interuallis sequentes, unum haud procul ab sese abesse.

<milestone unit="section" n="9"/>in eum magno impetu rediit; et dum Albanus exercitus inclamat Curiatiis uti opem ferant fratri, iam Horatius caeso hoste uictor secundam pugnam petebat. tunc clamore qualis ex insperato fauentium solet Romani adiuuant militem suum;

<milestone unit="section" n="10"/><pb id="p.1038"/>et ille defungi proelio festinat. prius itaque quam alter&mdash; nec procul aberat&mdash;consequi posset, et alterum Curiatium conficit;

<milestone unit="section" n="11"/>iamque aequato Marte singuli supererant, sed nec spe nec uiribus pares. alterum intactum ferro corpus et geminata uictoria ferocem in certamen tertium dabat: alter fessum uolnere, fessum cursu trahens corpus uictusque fratrum ante se strage uictori obicitur hosti. nec illud proelium fuit.

<milestone unit="section" n="12"/>Romanus exsultans 'duos' inquit, 'fratrum manibus dedi; tertium causae belli huiusce, ut Romanus Albano imperet, dabo.' male sustinenti arma gladium superne iugulo defigit, iacentem spoliat.

<milestone unit="section" n="13"/>Romani ouantes ac gratulantes Horatium accipiunt, eo maiore cum gaudio, quo prope metum res fuerat. ad sepulturam inde suorum nequaquam paribus animis uertuntur, quippe imperio alteri aucti, alteri dicionis alienae facti.

<milestone unit="section" n="14"/>sepulcra exstant quo quisque loco cecidit, duo Romana uno loco propius Albam, tria Albana Romam uersus sed distantia locis ut et pugnatum est. </p><p><milestone unit="chapter" n="26"/>

<milestone unit="section" n="1"/>priusquam inde digrederentur, roganti Mettio ex foedere icto quid imperaret, imperat Tullus uti iuuentutem in armis habeat: usurum se eorum opera si bellum cum Ueientibus foret.

<milestone unit="section" n="2"/>ita exercitus inde domos abducti. princeps Horatius ibat, trigemina spolia prae se gerens; cui soror uirgo, quae desponsa uni ex Curiatiis fuerat, obuia ante portam Capenam fuit, cognitoque super umeros fratris paludamento sponsi quod ipsa confecerat, soluit crines et flebiliter nomine sponsum mortuum appellat.

<milestone unit="section" n="3"/>mouet feroci iuueni animum comploratio sororis in uictoria sua tantoque gaudio publico. stricto itaque gladio simul uerbis increpans transfigit puellam.

<milestone unit="section" n="4"/><pb id="p.1039" n="fratrum mortuo"/>'abi hinc cum immaturo amore ad sponsum,' inquit, 'oblita fratrum mortuorum uiuique, oblita patriae. sic eat quaecumque Romana lugebit hostem.'

<milestone unit="section" n="5"/> atrox uisum id facinus patribus plebique, sed recens meritum facto obstabat. tamen raptus in ius ad regem. rex ne ipse tam tristis ingratique ad uolgus iudicii ac secundum iudicium supplicii auctor esset, concilio populi aduocato 'duumuiros' inquit, 'qui Horatio perduellionem iudicent, secundum legem facio.' lex horrendi carminis erat:

<milestone unit="section" n="6"/>'duumuiri perduellionem iudicent; si a duumuiris prouocarit, prouocatione certato; si uincent, caput obnubito; infelici arbori reste suspendito; uerberato uel intra pomerium uel extra pomerium.'

<milestone unit="section" n="7"/> hac lege duumuiri creati, qui se absoluere non rebantur ea lege ne innoxium quidem posse, cum condemnassent, tum alter ex iis 'Publi Horati, tibi perduellionem iudico' inquit. 'i, lictor, colliga manus.'

<milestone unit="section" n="8"/> accesserat lictor iniciebatque laqueum. tum Horatius auctore Tullo, clemente legis interprete, 'prouoco' inquit. itaque prouocatione certatum ad populum est.

<milestone unit="section" n="9"/><pb id="p.1040" n="orabat deinde "/>moti homines sunt in eo iudicio maxime <persName n="2"><foreName>P.</foreName> <surname>Horatio</surname></persName> patre proclamante se filiam iure caesam iudicare; ni ita esset, patrio iure in filium animaduersurum fuisse. orabat deinde ne se quem paulo ante cum egregia stirpe conspexissent orbum liberis facerent.

<milestone unit="section" n="10"/>inter haec senex iuuenem amplexus, spolia Curiatiorum fixa eo loco qui nunc Pila Horatia appellatur ostentans, 'huncine' aiebat, 'quem modo decoratum ouantemque uictoria incedentem uidistis, Quirites, eum sub furca uinctum inter uerbera et cruciatus uidere potestis? quod uix Albanorum oculi tam deforme spectaculum ferre possent.

<milestone unit="section" n="11"/>i, lictor, colliga manus, quae paulo ante armatae imperium populo Romano pepererunt. i, caput obnube liberatoris urbis huius; arbore infelici suspende; uerbera uel intra pomerium, modo inter illa pila et spolia hostium, uel extra pomerium, modo inter sepulcra Curiatiorum; quo enim ducere hunc iuuenem potestis ubi non sua decora eum a tanta foeditate supplicii uindicent?'

<milestone unit="section" n="12"/>non tulit populus nec patris lacrimas nec ipsius parem in omni periculo animum, absolueruntque admiratione magis uirtutis quam iure causae. itaque ut caedes manifesta aliquo tamen piaculo lueretur, imperatum patri ut filium expiaret pecunia publica.

<milestone unit="section" n="13"/>is quibusdam piacularibus sacrificiis factis quae deinde genti Horatiae tradita sunt, transmisso per uiam tigillo, capite adoperto uelut sub iugum misit iuuenem. id hodie quoque publice semper refectum manet; sororium tigillum uocant.

<milestone unit="section" n="14"/>Horatiae sepulcrum, quo loco corruerat icta, constructum est saxo quadrato. </p><p><milestone unit="chapter" n="27"/>

<milestone unit="section" n="1"/><pb id="p.1041" n="prauis reconc"/>nec diu pax Albana mansit. inuidia uolgi quod tribus militibus fortuna publica commissa fuerit, uanum ingenium dictatoris corrupit, et quoniam recta consilia haud bene euenerant, prauis reconciliare popularium animos coepit.

<milestone unit="section" n="2"/>igitur ut prius in bello pacem, sic in pace bellum quaerens, quia suae ciuitati animorum plus quam uirium cernebat esse, ad bellum palam atque ex edicto gerundum alios concitat populos, suis per speciem societatis proditionem reseruat.

<milestone unit="section" n="3"/>Fidenates, colonia Romana, Ueientibus sociis consilii adsumptis, pacto transitionis Albanorum ad bellum atque arma incitantur.

<milestone unit="section" n="4"/>cum Fidenae aperte descissent, Tullus Mettio exercituque eius ab Alba accito contra hostes ducit. ubi Anienem transiit, ad confluentes conlocat castra. inter eum locum et Fidenas Ueientium exercitus Tiberim transierat.

<milestone unit="section" n="5"/>hi et in acie prope flumen tenuere dextrum cornu; in sinistro Fidenates propius montes consistunt. Tullus aduersus Ueientem hostem derigit suos, Albanos contra legionem Fidenatium conlocat. Albano non plus animi erat quam fidei. nec manere ergo nec transire aperte ausus sensim ad montes succedit;

<milestone unit="section" n="6"/>inde ubi satis subisse sese ratus est, erigit totam aciem, fluctuansque animo ut tereret tempus ordines explicat. consilium erat qua fortuna rem daret, ea inclinare uires.

<milestone unit="section" n="7"/>miraculo primo esse Romanis qui proximi steterant ut nudari latera sua sociorum digressu senserunt; inde eques citato equo nuntiat regi abire Albanos. Tullus in re trepida duodecim uouit Salios fanaque Pallori ac Pauori.

<milestone unit="section" n="8"/>equitem clara increpans uoce ut hostes exaudirent, redire in proelium iubet: nihil trepidatione opus esse; suo iussu circumduci Albanum exercitum ut Fidenatium nuda terga inuadant;

<milestone unit="section" n="9"/><pb id="p.1042" n="parti peditum "/>idem imperat ut hastas equites erigerent. id factum magnae parti peditum Romanorum conspectum abeuntis Albani exercitus intersaepsit; qui uiderant, id quod ab rege auditum erat rati, eo acrius pugnant. terror ad hostes transit; et audiuerant clara uoce dictum, et magna pars Fidenatium, ut quibus coloni additi Romani essent, Latine sciebant.

<milestone unit="section" n="10"/>itaque ne subito ex collibus decursu Albanorum intercluderentur ab oppido, terga uertunt. instat Tullus fusoque Fidenatium cornu in Ueientem alieno pauore perculsum ferocior redit. nec illi tulere impetum, sed ab effusa fuga flumen obiectum ab tergo arcebat.

<milestone unit="section" n="11"/>quo postquam fuga inclinauit, alii arma foede iactantes in aquam caeci ruebant, alii dum cunctantur in ripis inter fugae pugnaeque consilium oppressi. non alia ante Romana pugna atrocior fuit. </p><p><milestone unit="chapter" n="28"/>

<milestone unit="section" n="1"/>tum Albanus exercitus, spectator certaminis, deductus in campos. Mettius Tullo deuictos hostes gratulatur; contra Tullus Mettium benigne adloquitur. quod bene uertat, castra Albanos Romanis castris iungere iubet; sacrificium lustrale in diem posterum parat.

<milestone unit="section" n="2"/>ubi inluxit, paratis omnibus ut adsolet, uocari ad contionem utrumque exercitum iubet. praecones ab extremo orsi primos exciuere Albanos. hi nouitate etiam rei moti ut regem Romanum contionantem audirent proximi constitere.

<milestone unit="section" n="3"/>ex composito armata circumdatur Romana legio; centurionibus datum negotium erat ut sine mora imperia exsequerentur.

<milestone unit="section" n="4"/><pb id="p.1043" n="Romani si un"/>tum ita Tullus infit: 'Romani, si unquam ante alias ullo in bello fuit quod primum dis immortalibus gratias ageretis, deinde uestrae ipsorum uirtuti, hesternum id proelium fuit. dimicatum est enim non magis cum hostibus quam, quae dimicatio maior atque periculosior est, cum proditione ac perfidia sociorum.

<milestone unit="section" n="5"/>nam ne uos falsa opinio teneat, iniussu meo Albani subiere ad montes, nec imperium illud meum sed consilium et imperii simulatio fuit, ut nec uobis, ignorantibus deseri uos, auerteretur a certamine animus, et hostibus, circumueniri se ab tergo ratis, terror ac fuga iniceretur.

<milestone unit="section" n="6"/>nec ea culpa quam arguo omnium Albanorum est: ducem secuti sunt, ut et uos, si quo ego inde agmen declinare uoluissem, fecissetis. Mettius ille est ductor itineris huius, Mettius idem huius machinator belli, Mettius foederis Romani Albanique ruptor. audeat deinde talia alius, nisi in hunc insigne iam documentum mortalibus dedero.'

<milestone unit="section" n="7"/> centuriones armati Mettium circumsistunt; rex cetera ut orsus erat peragit: 'quod bonum faustum felixque sit populo Romano ac mihi uobisque, Albani, populum omnem Albanum Romam traducere in animo est, ciuitatem dare plebi, primores in patres legere, unam urbem, unam rem publicam facere; ut ex uno quondam in duos populos diuisa Albana res est, sic nunc in unum redeat.' ad haec Albana pubes,

<milestone unit="section" n="8"/>inermis ab armatis saepta, in uariis uoluntatibus communi tamen metu cogente, silentium tenet.

<milestone unit="section" n="9"/><pb id="p.1044" n="a me adhibita"/>tum Tullus 'Metti Fufeti' inquit, 'si ipse discere posses fidem ac foedera seruare, uiuo tibi ea disciplina a me adhibita esset; nunc quoniam tuum insanabile ingenium est, at tu tuo supplicio doce humanum genus ea sancta credere quae a te uiolata sunt. ut igitur paulo ante animum inter Fidenatem Romanamque rem ancipitem gessisti, ita iam corpus passim distrahendum dabis.'

<milestone unit="section" n="10"/> exinde duabus admotis quadrigis, in currus earum distentum inligat Mettium; deinde in diuersum iter equi concitati, lacerum in utroque curru corpus, qua inhaeserant uinculis membra, portantes.

<milestone unit="section" n="11"/>auertere omnes ab tanta foeditate spectaculi oculos. primum ultimumque illud supplicium apud Romanos exempli parum memoris legum humanarum fuit: in aliis gloriari licet nulli gentium mitiores placuisse poenas. </p><p><milestone unit="chapter" n="29"/>

<milestone unit="section" n="1"/>inter haec iam praemissi Albam erant equites qui multitudinem traducerent Romam. legiones deinde ductae ad diruendam urbem.

<milestone unit="section" n="2"/>quae ubi intrauere portas, non quidem fuit tumultus ille nec pauor qualis captarum esse urbium solet, cum effractis portis stratisue ariete muris aut arce ui capta clamor hostilis et cursus per urbem armatorum omnia ferro flammaque miscet;

<milestone unit="section" n="3"/>sed silentium triste ac tacita maestitia ita defixit omnium animos, ut prae metu [obliti] quid relinquerent, quid secum ferrent deficiente consilio rogitantesque alii alios, nunc in liminibus starent, nunc errabundi domos suas ultimum illud uisuri peruagarentur.

<milestone unit="section" n="4"/>ut uero iam equitum clamor exire iubentium instabat, iam fragor tectorum quae diruebantur ultimis urbis partibus audiebatur puluisque ex distantibus locis ortus uelut nube inducta omnia impleuerat, raptim quibus quisque poterat elatis, cum larem ac penates tectaque in quibus natus quisque educatusque esset relinquentes exirent,

<milestone unit="section" n="5"/><pb id="p.1045" n="templa augusta"/>iam continens agmen migrantium impleuerat uias, et conspectus aliorum mutua miseratione integrabat lacrimas, uocesque etiam miserabiles exaudiebantur, mulierum praecipue, cum obsessa ab armatis templa augusta praeterirent ac uelut captos relinquerent deos.

<milestone unit="section" n="6"/>egressis urbe Albanis Romanus passim publica priuataque omnia tecta adaequat solo, unaque hora quadringentorum annorum opus quibus Alba steterat excidio ac ruinis dedit. templis tamen deum&mdash;ita enim edictum ab rege fuerat&mdash;temperatum est. </p><p><milestone unit="chapter" n="30"/>

<milestone unit="section" n="1"/>Roma interim crescit Albae ruinis. duplicatur ciuium numerus; Caelius additur urbi mons, et quo frequentius habitaretur eam sedem Tullus regiae capit ibique habitauit.

<milestone unit="section" n="2"/>principes Albanorum in patres ut ea quoque pars rei publicae cresceret legit, Iulios, Seruilios, Quinctios, Geganios, Curiatios, Cloelios; templumque ordini ab se aucto curiam fecit quae Hostilia usque ad patrum nostrorum aetatem appellata est.

<milestone unit="section" n="3"/>et ut omnium ordinum uiribus aliquid ex nouo populo adiceretur equitum decem turmas ex Albanis legit, legiones et ueteres eodem supplemento expleuit et nouas scripsit.

<milestone unit="section" n="4"/>hac fiducia uirium Tullus Sabinis bellum indicit, genti ea tempestate secundum Etruscos opulentissimae uiris armisque. utrimque iniuriae factae ac res nequiquam erant repetitae.

<milestone unit="section" n="5"/>Tullus ad Feroniae fanum mercatu frequenti negotiatores Romanos comprehensos querebatur, Sabini suos prius in lucum confugisse ac Romae retentos. hae causae belli ferebantur.

<milestone unit="section" n="6"/><pb id="p.1046" n="etiam adiectio"/>Sabini haud parum memores et suarum uirium partem Romae ab Tatio locatam et Romanam rem nuper etiam adiectione populi Albani auctam, circumspicere et ipsi externa auxilia.

<milestone unit="section" n="7"/>Etruria erat uicina, proximi Etruscorum Ueientes. inde ob residuas bellorum iras maxime sollicitatis ad defectionem animis uoluntarios traxere, et apud uagos quosdam ex inopi plebe etiam merces ualuit: publico auxilio nullo adiuti sunt ualuitque apud Ueientes&mdash;nam de ceteris minus mirum est&mdash;pacta cum Romulo indutiarum fides.

<milestone unit="section" n="8"/>cum bellum utrimque summa ope pararent uertique in eo res uideretur utri prius arma inferrent, occupat Tullus in agrum Sabinum transire.

<milestone unit="section" n="9"/>pugna atrox ad siluam Malitiosam fuit, ubi et peditum quidem robore, ceterum equitatu aucto nuper plurimum Romana acies ualuit.

<milestone unit="section" n="10"/>ab equitibus repente inuectis turbati ordines sunt Sabinorum, nec pugna deinde illis constare nec fuga explicari sine magna caede potuit. </p><p><milestone unit="chapter" n="31"/>

<milestone unit="section" n="1"/>deuictis Sabinis cum in magna gloria magnisque opibus regnum Tulli ac tota res Romana esset, nuntiatum regi patribusque est in monte Albano lapidibus pluuisse.

<milestone unit="section" n="2"/>quod cum credi uix posset, missis ad id uisendum prodigium in conspectu haud aliter quam cum grandinem uenti glomeratam in terras agunt crebri cecidere caelo lapides.

<milestone unit="section" n="3"/>uisi etiam audire uocem ingentem ex summi cacuminis luco ut patrio ritu sacra Albani facerent, quae uelut dis quoque simul cum patria relictis obliuioni dederant, et aut Romana sacra susceperant aut fortunae, ut fit, obirati cultum reliquerant deum.

<milestone unit="section" n="4"/><pb id="p.1047" n="mansit certe s"/>Romanis quoque ab eodem prodigio nouendiale sacrum publice susceptum est, seu uoce caelesti ex Albano monte missa&mdash;nam id quoque traditur&mdash;seu haruspicum monitu; mansit certe sollemne ut quandoque idem prodigium nuntiaretur feriae per nouem dies agerentur.

<milestone unit="section" n="5"/>haud ita multo post pestilentia laboratum est. unde cum pigritia militandi oreretur, nulla tamen ab armis quies dabatur a bellicoso rege, salubriora etiam credente militiae quam domi iuuenum corpora esse, donec ipse quoque longinquo morbo est implicitus.

<milestone unit="section" n="6"/>tunc adeo fracti simul cum corpore sunt spiritus illi feroces ut qui nihil ante ratus esset minus regium quam sacris dedere animum, repente omnibus magnis paruisque superstitionibus obnoxius degeret religionibusque etiam populum impleret.

<milestone unit="section" n="7"/>uolgo iam homines eum statum rerum qui sub Numa rege fuerat requirentes, unam opem aegris corporibus relictam si pax ueniaque ab dis impetrata esset credebant.

<milestone unit="section" n="8"/>ipsum regem tradunt uoluentem commentarios Numae, cum ibi quaedam occulta sollemnia sacrificia Ioui Elicio facta inuenisset, operatum his sacris se abdidisse; sed non rite initum aut curatum id sacrum esse, nec solum nullam ei oblatam caelestium speciem sed ira Iouis sollicitati praua religione fulmine ictum cum domo conflagrasse. Tullus magna gloria belli regnauit annos duos et triginta. </p><p><milestone unit="chapter" n="32"/>

<milestone unit="section" n="1"/>mortuo Tullo res, ut institutum iam inde ab initio erat, ad patres redierat hique interregem nominauerant. quo comitia habente Ancum Marcium regem populus creauit; patres fuere auctores. Numae Pompili regis nepos filia ortus <persName n="NAMEus-a NAMEius"><foreName>Ancus</foreName> <surname>Marcius</surname></persName> erat.

<milestone unit="section" n="2"/><pb id="p.1048" n="aut praue cult"/>qui ut regnare coepit et auitae gloriae memor et quia proximum regnum, cetera egregium, ab una parte haud satis prosperum fuerat aut neglectis religionibus aut praue cultis, longe antiquissimum ratus sacra publica ut ab Numa instituta erant facere, omnia ea ex commentariis regiis pontificem in album elata proponere in publico iubet. inde et ciuibus otii cupidis et finitimis ciuitatibus facta spes in aui mores atque instituta regem abiturum.

<milestone unit="section" n="3"/>igitur Latini cum quibus Tullo regnante ictum foedus erat sustulerant animos, et cum incursionem in agrum Romanum fecissent repetentibus res Romanis superbe responsum reddunt, desidem Romanum regem inter sacella et aras acturum esse regnum rati.

<milestone unit="section" n="4"/>medium erat in Anco ingenium, et Numae et Romuli memor; et praeterquam quod aui regno magis necessariam fuisse pacem credebat cum in nouo tum feroci populo, etiam quod illi contigisset otium sine iniuria id se haud facile habiturum; temptari patientiam et temptatam contemni, temporaque esse Tullo regi aptiora quam Numae.

<milestone unit="section" n="5"/>ut tamen, quoniam Numa in pace religiones instituisset, a se bellicae caerimoniae proderentur, nec gererentur solum sed etiam indicerentur bella aliquo ritu, ius ab antiqua gente Aequicolis quod nunc fetiales habent descripsit, quo res repetuntur.

<milestone unit="section" n="6"/>legatus ubi ad fines eorum uenit unde res repetuntur, capite uelato filo&mdash;lanae uelamen est&mdash;'audi, Iuppiter' inquit; 'audite, fines'&mdash;cuiuscumque gentis sunt, nominat&mdash;; 'audiat fas. ego sum publicus nuntius populi Romani; iuste pieque legatus uenio, uerbisque meis fides sit.' peragit deinde postulata.

<milestone unit="section" n="7"/><pb id="p.1049" n="patriae compot"/>inde Iouem testem facit: 'si ego iniuste impieque illos homines illasque res dedier mihi exposco, tum patriae compotem me nunquam siris esse.' haec,

<milestone unit="section" n="8"/>cum fines suprascandit, haec, quicumque ei primus uir obuius fuerit, haec portam ingrediens, haec forum ingressus, paucis uerbis carminis concipiendique iuris iurandi mutatis, peragit.

<milestone unit="section" n="9"/>si non deduntur quos exposcit diebus tribus et triginta&mdash;tot enim sollemnes sunt&mdash;peractis bellum ita indicit: 'audi, Iuppiter, et tu, Iane Quirine, dique omnes caelestes, uosque terrestres uosque inferni, audite;

<milestone unit="section" n="10"/>ego uos testor populum illum'&mdash;quicumque est, nominat&mdash;'iniustum esse neque ius persoluere; sed de istis rebus in patria maiores natu consulemus, quo pacto ius nostrum adipiscamur.' cum &dagger;. . . . .&dagger; nuntius Romam ad consulendum redit.

<milestone unit="section" n="11"/><pb id="p.1050" n="quas res nec d"/>confestim rex his ferme uerbis patres consulebat: 'quarum rerum litium causarum condixit pater patratus populi Romani Quiritium patri patrato Priscorum Latinorum hominibusque Priscis Latinis, quas res nec dederunt [nec soluerunt] nec fecerunt, quas res dari fieri [solui] oportuit, dic' inquit ei quem primum sententiam rogabat, 'quid censes?' tum ille:

<milestone unit="section" n="12"/>'puro pioque duello quaerendas censeo, itaque consentio consciscoque.' inde ordine alii rogabantur; quandoque pars maior eorum qui aderant in eandem sententiam ibat, bellum erat consensum. fieri solitum ut fetialis hastam ferratam aut praeustam sanguineam ad fines eorum ferret et non minus tribus puberibus praesentibus diceret:

<milestone unit="section" n="13"/><pb id="p.1051" n="consciuit ut b"/>'quod populi Priscorum Latinorum hominesque Prisci Latini aduersus populum Romanum Quiritium fecerunt deliquerunt, quod populus Romanus Quiritium bellum cum Priscis Latinis iussit esse senatusque populi Romani Quiritium censuit consensit consciuit ut bellum cum Priscis Latinis fieret, ob eam rem ego populusque Romanus populis Priscorum Latinorum hominibusque Priscis Latinis bellum indico facioque.'

<milestone unit="section" n="14"/> id ubi dixisset, hastam in fines eorum emittebat. hoc tum modo ab Latinis repetitae res ac bellum indictum, moremque eum posteri acceperunt. </p><p><milestone unit="chapter" n="33"/>

<milestone unit="section" n="1"/>Ancus demandata cura sacrorum flaminibus sacerdotibusque aliis, exercitu nouo conscripto profectus, Politorium, urbem Latinorum, ui cepit; secutusque morem regum priorum, qui rem Romanam auxerant hostibus in ciuitatem accipiendis, multitudinem omnem Romam traduxit.

<milestone unit="section" n="2"/>et cum circa Palatium, sedem ueterum Romanorum, Sabini Capitolium atque arcem, Caelium montem Albani implessent, Auentinum nouae multitudini datum. additi eodem haud ita multo post, Tellenis Ficanaque captis, noui ciues.

<milestone unit="section" n="3"/>Politorium inde rursus bello repetitum quod uacuum occupauerant Prisci Latini, eaque causa diruendae urbis eius fuit Romanis ne hostium semper receptaculum esset.

<milestone unit="section" n="4"/>postremo omni bello Latino Medulliam compulso, aliquamdiu ibi Marte incerto, uaria uictoria pugnatum est; nam et urbs tuta munitionibus praesidioque firmata ualido erat, et castris in aperto positis aliquotiens exercitus Latinus comminus cum Romanis signa contulerat.

<milestone unit="section" n="5"/>ad ultimum omnibus copiis conisus Ancus acie primum uincit; inde ingenti praeda potens Romam redit, tum quoque multis milibus Latinorum in ciuitatem acceptis, quibus, ut iungeretur Palatio Auentinum, ad Murciae datae sedes.

<milestone unit="section" n="6"/><pb id="p.1052"/>Ianiculum quoque adiectum, non inopia loci sed ne quando ea arx hostium esset. id non muro solum sed etiam ob commoditatem itineris ponte sublicio, tum primum in Tiberi facto, coniungi urbi placuit.

<milestone unit="section" n="7"/>Quiritium quoque fossa, haud paruum munimentum a planioribus aditu locis, Anci regis opus est.

<milestone unit="section" n="8"/>ingenti incremento rebus auctis, cum in tanta multitudine hominum, discrimine recte an perperam facti confuso, facinora clandestina fierent, carcer ad terrorem increscentis audaciae media urbe imminens foro aedificatur.

<milestone unit="section" n="9"/>nec urbs tantum hoc rege creuit sed etiam ager finesque. Silua Maesia Ueientibus adempta usque ad mare imperium prolatum et in ore Tiberis Ostia urbs condita, salinae circa factae, egregieque rebus bello gestis aedis Iouis Feretri amplificata. </p><p><milestone unit="chapter" n="34"/>

<milestone unit="section" n="1"/>Anco regnante Lucumo, uir impiger ac diuitiis potens, Romam commigrauit cupidine maxime ac spe magni honoris, cuius adipiscendi Tarquiniis&mdash;nam ibi quoque peregrina stirpe oriundus erat&mdash;facultas non fuerat.

<milestone unit="section" n="2"/>Demarati Corinthii filius erat, qui ob seditiones domo profugus cum Tarquiniis forte consedisset, uxore ibi ducta duos filios genuit. nomina his Lucumo atque Arruns fuerunt. Lucumo superfuit patri bonorum omnium heres: Arruns prior quam pater moritur uxore grauida relicta.

<milestone unit="section" n="3"/>nec diu manet superstes filio pater; qui cum, ignorans nurum uentrem ferre, immemor in testando nepotis decessisset, puero post aui mortem in nullam sortem bonorum nato ab inopia Egerio inditum nomen.

<milestone unit="section" n="4"/><pb id="p.1053" n="summo loco nat"/>Lucumoni contra, omnium heredi bonorum, cum diuitiae iam animos facerent, auxit ducta in matrimonium Tanaquil, summo loco nata et quae haud facile iis in quibus nata erat humiliora sineret ea quo innupsisset.

<milestone unit="section" n="5"/>spernentibus Etruscis Lucumonem exsule aduena ortum, ferre indignitatem non potuit, oblitaque ingenitae erga patriam caritatis dummodo uirum honoratum uideret, consilium migrandi ab Tarquiniis cepit.

<milestone unit="section" n="6"/>Roma est ad id potissima uisa: in nouo populo, ubi omnis repentina atque ex uirtute nobilitas sit, futurum locum forti ac strenuo uiro; regnasse Tatium Sabinum, arcessitum in regnum Numam a Curibus, et Ancum Sabina matre ortum nobilemque una imagine Numae esse.

<milestone unit="section" n="7"/>facile persuadet ut cupido honorum et cui Tarquinii materna tantum patria esset.

<milestone unit="section" n="8"/>sublatis itaque rebus amigrant Romam. ad Ianiculum forte uentum erat; ibi ei carpento sedenti cum uxore aquila suspensis demissa leuiter alis pilleum aufert, superque carpentum cum magno clangore uolitans rursus uelut ministerio diuinitus missa capiti apte reponit; inde sublimis abiit.

<milestone unit="section" n="9"/><pb id="p.1054" n="ut diuinitus e"/>accepisse id augurium laeta dicitur Tanaquil, perita ut uolgo Etrusci caelestium prodigiorum mulier. excelsa et alta sperare complexa uirum iubet: eam alitem ea regione caeli et eius dei nuntiam uenisse; circa summum culmen hominis auspicium fecisse; leuasse humano superpositum capiti decus ut diuinitus eidem redderet.

<milestone unit="section" n="10"/>has spes cogitationesque secum portantes urbem ingressi sunt, domicilioque ibi comparato <persName n="3"><foreName>L.</foreName> <surname>Tarquinium</surname> <addName>Priscum</addName></persName> edidere nomen.

<milestone unit="section" n="11"/>Romanis conspicuum eum nouitas diuitiaeque faciebant; et ipse fortunam benigno adloquio, comitate inuitandi beneficiisque quos poterat sibi conciliando adiuuabat, donec in regiam quoque de eo fama perlata est.

<milestone unit="section" n="12"/>notitiamque eam breui apud regem liberaliter dextereque obeundo officia in familiaris amicitiae adduxerat iura, ut publicis pariter ac priuatis consiliis bello domique interesset et per omnia expertus postremo tutor etiam liberis regis testamento institueretur. </p><p><milestone unit="chapter" n="35"/>

<milestone unit="section" n="1"/>regnauit Ancus annos quattuor et uiginti, cuilibet superiorum regum belli pacisque et artibus et gloria par. iam filii prope puberem aetatem erant. eo magis Tarquinius instare ut quam primum comitia regi creando fierent.

<milestone unit="section" n="2"/>quibus indictis sub tempus pueros uenatum ablegauit. isque primus et petisse ambitiose regnum et orationem dicitur habuisse ad conciliandos plebis animos compositam:

<milestone unit="section" n="3"/>[cum] se non rem nouam petere, quippe qui non primus, quod quisquam indignari mirariue posset, sed tertius Romae peregrinus regnum adfectet; et Tatium non ex peregrino solum sed etiam ex hoste regem factum, et Numam ignarum urbis, non petentem, in regnum ultro accitum:

<milestone unit="section" n="4"/><pb id="p.1055" n="partem aetatis"/>se ex quo sui potens fuerit Romam cum coniuge ac fortunis omnibus commigrasse; maiorem partem aetatis eius qua ciuilibus officiis fungantur homines, Romae se quam in uetere patria uixisse;

<milestone unit="section" n="5"/>domi militiaeque sub haud paenitendo magistro, ipso Anco rege, Romana se iura, Romanos ritus didicisse; obsequio et obseruantia in regem cum omnibus, benignitate erga alios cum rege ipso certasse.

<milestone unit="section" n="6"/>haec eum haud falsa memorantem ingenti consensu populus Romanus regnare iussit. ergo uirum cetera egregium secuta, quam in petendo habuerat, etiam regnantem ambitio est; nec minus regni sui firmandi quam augendae rei publicae memor centum in patres legit qui deinde minorum gentium sunt appellati, factio haud dubia regis cuius beneficio in curiam uenerant.

<milestone unit="section" n="7"/>bellum primum cum Latinis gessit et oppidum ibi Apiolas ui cepit; praedaque inde maiore quam quanta belli fama fuerat reuecta ludos opulentius instructiusque quam priores reges fecit.

<milestone unit="section" n="8"/>tum primum circo qui nunc maximus dicitur designatus locus est. loca diuisa patribus equitibusque ubi spectacula sibi quisque facerent;

<milestone unit="section" n="9"/>fori appellati; spectauere furcis duodenos ab terra spectacula alta sustinentibus pedes. ludicrum fuit equi pugilesque ex Etruria maxime acciti. sollemnes deinde annui mansere ludi, Romani magnique uarie appellati.

<milestone unit="section" n="10"/>ab eodem rege et circa forum priuatis aedificanda diuisa sunt loca; porticus tabernaeque factae. </p><p><milestone unit="chapter" n="36"/>

<milestone unit="section" n="1"/>muro quoque lapideo circumdare urbem parabat cum Sabinum bellum coeptis interuenit. adeoque ea subita res fuit ut prius Anienem transirent hostes quam obuiam ire ac prohibere exercitus Romanus posset.

<milestone unit="section" n="2"/><pb id="p.1056" n="spatio Romanis"/>itaque trepidatum Romae est; et primo dubia uictoria, magna utrimque caede pugnatum est. reductis deinde in castra hostium copiis datoque spatio Romanis ad comparandum de integro bellum, Tarquinius equitem maxime suis deesse uiribus ratus ad Ramnes, Titienses, Luceres, quas centurias Romulus scripserat, addere alias constituit suoque insignes relinquere nomine.

<milestone unit="section" n="3"/>id quia inaugurato Romulus fecerat, negare <persName n="NAMEus-a NAMEius"><foreName>Attus</foreName> <surname>Nauius</surname></persName>, inclitus ea tempestate augur, neque mutari neque nouum constitui nisi aues addixissent posse.

<milestone unit="section" n="4"/>ex eo ira regi mota; eludensque artem ut ferunt, 'age dum' inquit, 'diuine tu, inaugura fierine possit quod nunc ego mente concipio.' cum ille augurio rem expertus profecto futuram dixisset, 'atqui hoc animo agitaui' inquit, 'te nouacula cotem discissurum. cape haec et perage quod aues tuae fieri posse portendunt.' tum illum haud cunctanter discidisse cotem ferunt.

<milestone unit="section" n="5"/>statua Atti capite uelato, quo in loco res acta est in comitio in gradibus ipsis ad laeuam curiae fuit; cotem quoque eodem loco sitam fuisse memorant ut esset ad posteros miraculi eius monumentum.

<milestone unit="section" n="6"/>auguriis certe sacerdotioque augurum tantus honos accessit ut nihil belli domique postea nisi auspicato gereretur, concilia populi, exercitus uocati, summa rerum, ubi aues non admisissent, dirimerentur.

<milestone unit="section" n="7"/>neque tum Tarquinius de equitum centuriis quicquam mutauit; numero alterum tantum adiecit, ut mille et octingenti equites in tribus centuriis essent.

<milestone unit="section" n="8"/><pb id="p.1057"/>posteriores modo sub iisdem nominibus qui additi erant appellati sunt; quas nunc quia geminatae sunt sex uocant centurias. </p><p><milestone unit="chapter" n="37"/>

<milestone unit="section" n="1"/>hac parte copiarum aucta iterum cum Sabinis confligitur. sed praeterquam quod uiribus creuerat Romanus exercitus, ex occulto etiam additur dolus, missis qui magnam uim lignorum, in Anienis ripa iacentem, ardentem in flumen conicerent; uentoque iuuante accensa ligna et pleraque [in] ratibus impacta sublicis&lt;que&gt; cum haererent, pontem incendunt.

<milestone unit="section" n="2"/>ea quoque res in pugna terrorem attulit Sabinis, et fusis eadem fugam impedit; multique mortales cum hostem effugissent in flumine ipso periere, quorum fluitantia arma ad urbem cognita in Tiberi prius paene quam nuntiari posset insignem uictoriam fecere.

<milestone unit="section" n="3"/>eo proelio praecipua equitum gloria fuit; utrimque ab cornibus positos, cum iam pelleretur media peditum suorum acies, ita incurrisse ab lateribus ferunt, ut non sisterent modo Sabinas legiones ferociter instantes cedentibus, sed subito in fugam auerterent.

<milestone unit="section" n="4"/>montes effuso cursu Sabini petebant, et pauci tenuere: maxima pars, ut ante dictum est, ab equitibus in flumen acti sunt.

<milestone unit="section" n="5"/>Tarquinius, instandum perterritis ratus, praeda captiuisque Romam missis, spoliis hostium&mdash;id uotum Uolcano erat&mdash;ingenti cumulo accensis, pergit porro in agrum Sabinum exercitum inducere;

<milestone unit="section" n="6"/><pb id="p.1058" n="spatium ire o"/>et quamquam male gesta res erat nec gesturos melius sperare poterant, tamen, quia consulendi res non dabat spatium, ire obuiam Sabini tumultuario milite; iterumque ibi fusi, perditis iam prope rebus pacem petiere. </p><p><milestone unit="chapter" n="38"/>

<milestone unit="section" n="1"/>Collatia et quidquid citra Collatiam agri erat Sabinis ademptum; Egerius&mdash;fratris hic filius erat regis&mdash;Collatiae in praesidio relictus. deditosque Collatinos ita accipio eamque deditionis formulam esse:

<milestone unit="section" n="2"/>rex interrogauit: 'estisne uos legati oratoresque missi a populo Collatino ut uos populumque Collatinum dederetis?'&mdash;'sumus.'&mdash;'estne populus Collatinus in sua potestate?'&mdash;'est.'&mdash;'deditisne uos populumque Collatinum, urbem, agros, aquam, terminos, delubra, utensilia, diuina humanaque omnia, in meam populique Romani dicionem?'&mdash;'dedimus.'&mdash;'at ego recipio.'

<milestone unit="section" n="3"/>bello Sabino perfecto Tarquinius triumphans Romam redit.

<milestone unit="section" n="4"/>inde Priscis Latinis bellum fecit; ubi nusquam ad uniuersae rei dimicationem uentum est, ad singula oppida circumferendo arma omne nomen Latinum domuit. Corniculum, Ficulea uetus, Cameria, Crustumerium, Ameriola, Medullia, Nomentum, haec de Priscis Latinis aut qui ad Latinos defecerant, capta oppida.

<milestone unit="section" n="5"/>pax deinde est facta. maiore inde animo pacis opera incohata quam quanta mole gesserat bella, ut non quietior populus domi esset quam militiae fuisset.

<milestone unit="section" n="6"/><pb id="p.1059" n="haud facile eu"/>nam et muro lapideo, cuius exordium operis Sabino bello turbatum erat, urbem qua nondum munierat cingere parat, et infima urbis loca circa forum aliasque interiectas collibus conualles, quia ex planis locis haud facile euehebant aquas, cloacis fastigio in Tiberim ductis siccat,

<milestone unit="section" n="7"/>et aream ad aedem in Capitolio Iouis quam uouerat bello Sabino, iam praesagiente animo futuram olim amplitudinem loci, occupat fundamentis. </p><p><milestone unit="chapter" n="39"/>

<milestone unit="section" n="1"/>eo tempore in regia prodigium uisu euentuque mirabile fuit. puero dormienti, cui Seruio Tullio fuit nomen, caput arsisse ferunt multorum in conspectu;

<milestone unit="section" n="2"/>plurimo igitur clamore inde ad tantae rei miraculum orto excitos reges, et cum quidam familiarium aquam ad restinguendum ferret, ab regina retentum, sedatoque eam tumultu moueri uetuisse puerum donec sua sponte experrectus esset; mox cum somno et flammam abisse.

<milestone unit="section" n="3"/>tum abducto in secretum uiro Tanaquil 'uiden tu puerum hunc' inquit, 'quem tam humili cultu educamus? scire licet hunc lumen quondam rebus nostris dubiis futurum praesidiumque regiae adflictae; proinde materiam ingentis publice priuatimque decoris omni indulgentia nostra nutriamus.'

<milestone unit="section" n="4"/><pb id="p.1060" n="iuuenis euasit"/> inde puerum liberum loco coeptum haberi erudirique artibus quibus ingenia ad magnae fortunae cultum excitantur. euenit facile quod dis cordi esset: iuuenis euasit uere indolis regiae nec, cum quaereretur gener Tarquinio, quisquam Romanae iuuentutis ulla arte conferri potuit, filiamque ei suam rex despondit.

<milestone unit="section" n="5"/>hic quacumque de causa tantus illi honos habitus credere prohibet serua natum eum paruumque ipsum seruisse. eorum magis sententiae sum qui Corniculo capto <persName n="2"><foreName>Ser.</foreName> <surname>Tulli</surname></persName>, qui princeps in illa urbe fuerat, grauidam uiro occiso uxorem, cum inter reliquas captiuas cognita esset, ob unicam nobilitatem ab regina Romana prohibitam ferunt seruitio partum Romae edidisse Prisci Tarquini &lt;in&gt; domo;

<milestone unit="section" n="6"/>inde tanto beneficio et inter mulieres familiaritatem auctam et puerum, ut in domo a paruo eductum, in caritate atque honore fuisse; fortunam matris, quod capta patria in hostium manus uenerit, ut serua natus crederetur fecisse. </p><p><milestone unit="chapter" n="40"/>

<milestone unit="section" n="1"/>duodequadragesimo ferme anno ex quo regnare coeperat Tarquinius, non apud regem modo sed apud patres plebemque longe maximo honore <persName n="2"><foreName>Ser.</foreName> <surname>Tullius</surname></persName> erat.

<milestone unit="section" n="2"/>tum Anci filii duo etsi antea semper pro indignissimo habuerant se patrio regno tutoris fraude pulsos, regnare Romae aduenam non modo uicinae sed ne Italicae quidem stirpis, tum impensius iis indignitas crescere si ne ab Tarquinio quidem ad se rediret regnum,

<milestone unit="section" n="3"/><pb id="p.1061" n="id seruus seru"/>sed praeceps inde porro ad seruitia caderet, ut in eadem ciuitate post centesimum fere annum quam Romulus deo prognatus deus ipse tenuerit regnum donec in terris fuerit, id seruus serua natus possideat. cum commune Romani nominis tum praecipue id domus suae dedecus fore, si Anci regis uirili stirpe salua non modo aduenis sed seruis etiam regnum Romae pateret.

<milestone unit="section" n="4"/>ferro igitur eam arcere contumeliam statuunt; sed et iniuriae dolor in Tarquinium ipsum magis quam in Seruium eos stimulabat, et quia grauior ultor caedis, si superesset, rex futurus erat quam priuatus; tum Seruio occiso, quemcumque alium generum delegisset, eundem regni heredem facturus uidebatur; ob haec ipsi regi insidiae parantur.

<milestone unit="section" n="5"/>ex pastoribus duo ferocissimi delecti ad facinus, quibus consueti erant uterque agrestibus ferramentis, in uestibulo regiae quam potuere tumultuosissime specie rixae in se omnes apparitores regios conuertunt; inde, cum ambo regem appellarent clamorque eorum penitus in regiam peruenisset, uocati ad regem pergunt.

<milestone unit="section" n="6"/>primo uterque uociferari et certatim alter alteri obstrepere; coerciti ab lictore et iussi in uicem dicere tandem obloqui desistunt; unus rem ex composito orditur.

<milestone unit="section" n="7"/>cum intentus in eum se rex totus auerteret, alter elatam securim in caput deiecit, relictoque in uolnere telo ambo se foras eiciunt. </p><p><milestone unit="chapter" n="41"/>

<milestone unit="section" n="1"/><pb id="p.1062" n="tumultum claud"/>Tarquinium moribundum cum qui circa erant excepissent, illos fugientes lictores comprehendunt. clamor inde concursusque populi, mirantium quid rei esset. Tanaquil inter tumultum claudi regiam iubet, arbitros eiecit. simul quae curando uolneri opus sunt, tamquam spes subesset, sedulo comparat, simul si destituat spes, alia praesidia molitur.

<milestone unit="section" n="2"/>Seruio propere accito cum paene exsanguem uirum ostendisset, dextram tenens orat ne inultam mortem soceri, ne socrum inimicis ludibrio esse sinat.

<milestone unit="section" n="3"/>'tuum est' inquit, 'Serui, si uir es, regnum, non eorum qui alienis manibus pessimum facinus fecere. erige te deosque duces sequere qui clarum hoc fore caput diuino quondam circumfuso igni portenderunt. nunc te illa caelestis excitet flamma; nunc expergiscere uere. et nos peregrini regnauimus; qui sis, non unde natus sis reputa. si tua re subita consilia torpent, at tu mea consilia sequere.'

<milestone unit="section" n="4"/> cum clamor impetusque multitudinis uix sustineri posset, ex superiore parte aedium per fenestras in Nouam uiam uersas&mdash;habitabat enim rex ad Iouis Statoris&mdash;populum Tanaquil adloquitur.

<milestone unit="section" n="5"/>iubet bono animo esse; sopitum fuisse regem subito ictu; ferrum haud alte in corpus descendisse; iam ad se redisse; inspectum uolnus absterso cruore; omnia salubria esse; confidere propediem ipsum eos uisuros; interim <persName n="2"><foreName>Ser.</foreName> <surname>Tullio</surname></persName> iubere populum dicto audientem esse; eum iura redditurum obiturumque alia regis munia esse.

<milestone unit="section" n="6"/><pb id="p.1063" n="celata morte "/>Seruius cum trabea et lictoribus prodit ac sede regia sedens alia decernit, de aliis consulturum se regem esse simulat. itaque per aliquot dies cum iam exspirasset Tarquinius celata morte per speciem alienae fungendae uicis suas opes firmauit; tum demum palam factum est comploratione in regia orta. Seruius praesidio firmo munitus, primus iniussu populi, uoluntate patrum regnauit.

<milestone unit="section" n="7"/>Anci liberi iam tum comprensis sceleris ministris ut uiuere regem et tantas esse opes Serui nuntiatum est, Suessam Pometiam exsulatum ierant. </p><p><milestone unit="chapter" n="42"/>

<milestone unit="section" n="1"/>nec iam publicis magis consiliis Seruius quam priuatis munire opes, et ne, qualis Anci liberum animus aduersus Tarquinium fuerat, talis aduersus se Tarquini liberum esset, duas filias iuuenibus regiis, Lucio atque Arrunti Tarquiniis iungit;

<milestone unit="section" n="2"/>nec rupit tamen fati necessitatem humanis consiliis quin inuidia regni etiam inter domesticos infida omnia atque infesta faceret. peropportune ad praesentis quietem status bellum cum Ueientibus&mdash;iam enim indutiae exierant&mdash;aliisque Etruscis sumptum.

<milestone unit="section" n="3"/>in eo bello et uirtus et fortuna enituit Tulli; fusoque ingenti hostium exercitu haud dubius rex, seu patrum seu plebis animos periclitaretur, Romam rediit.

<milestone unit="section" n="4"/>adgrediturque inde ad pacis longe maximum opus, ut quemadmodum Numa diuini auctor iuris fuisset, ita Seruium conditorem omnis in ciuitate discriminis ordinumque quibus inter gradus dignitatis fortunaeque aliquid interlucet posteri fama ferrent.

<milestone unit="section" n="5"/><pb id="p.1064" n="pro habitu pec"/>censum enim instituit, rem saluberrimam tanto futuro imperio, ex quo belli pacisque munia non uiritim, ut ante, sed pro habitu pecuniarum fierent; tum classes centuriasque et hunc ordinem ex censu discripsit, uel paci decorum uel bello. </p><p><milestone unit="chapter" n="43"/>

<milestone unit="section" n="1"/>ex iis qui centum milium aeris aut maiorem censum haberent octoginta confecit centurias, quadragenas seniorum ac iuniorum;

<milestone unit="section" n="2"/>prima classis omnes appellati; seniores ad urbis custodiam ut praesto essent, iuuenes ut foris bella gererent; arma his imperata galea, clipeum, ocreae, lorica, omnia ex aere; haec ut tegumenta corporis essent: tela in hostem hastaque et gladius.

<milestone unit="section" n="3"/>additae huic classi duae fabrum centuriae quae sine armis stipendia facerent; datum munus ut machinas in bello ferrent.

<milestone unit="section" n="4"/>secunda classis intra centum usque ad quinque et septuaginta milium censum instituta, et ex iis, senioribus iunioribusque, uiginti conscriptae centuriae; arma imperata scutum pro clipeo et praeter loricam omnia eadem.

<milestone unit="section" n="5"/>tertiae classis [in] quinquaginta milium censum esse uoluit; totidem centuriae et hae eodemque discrimine aetatium factae; nec de armis quicquam mutatum, ocreae tantum ademptae.

<milestone unit="section" n="6"/>in quarta classe census quinque et uiginti milium, totidem centuriae factae, arma mutata:

<milestone unit="section" n="7"/><pb id="p.1065" n="aucta centuri"/>nihil praeter hastam et uerutum datum. quinta classis aucta; centuriae triginta factae; fundas lapidesque missiles hi secum gerebant; [in] his accensi cornicines tubicinesque in duas centurias distributi; undecim milibus haec classis censebatur.

<milestone unit="section" n="8"/>hoc minor census reliquam multitudinem habuit; inde una centuria facta est, immunis militia. ita pedestri exercitu ornato distributoque, equitum ex primoribus ciuitatis duodecim scripsit centurias;

<milestone unit="section" n="9"/>sex item alias centurias, tribus ab Romulo institutis, sub iisdem quibus inauguratae erant nominibus fecit. ad equos emendos dena milia aeris ex publico data, et, quibus equos alerent, uiduae attributae quae bina milia aeris in annos singulos penderent. haec omnia in dites a pauperibus inclinata onera.

<milestone unit="section" n="10"/>deinde est honos additus. non enim, ut ab Romulo traditum ceteri seruauerant reges, uiritim suffragium eadem ui eodemque iure promisce omnibus datum est; sed gradus facti, ut neque exclusus quisquam suffragio uideretur et uis omnis penes primores ciuitatis esset;

<milestone unit="section" n="11"/><pb id="p.1066" n="infra ita desc"/>equites enim uocabantur primi, octoginta inde primae classis centuriae; ibi si uariaret &mdash;quod raro incidebat&mdash;secundae classis; nec fere unquam infra ita descenderunt ut ad infimos peruenirent.

<milestone unit="section" n="12"/>nec mirari oportet hunc ordinem qui nunc est post expletas quinque et triginta tribus, duplicato earum numero centuriis iuniorum seniorumque, ad institutam ab <persName n="2"><foreName>Ser.</foreName> <surname>Tullio</surname></persName> summam non conuenire.

<milestone unit="section" n="13"/>quadrifariam enim urbe diuisa [regionibus] collibus qui habitabantur, partes eas tribus appellauit, ut ego arbitror, ab tributo; nam eius quoque aequaliter ex censu conferendi ab eodem inita ratio est; neque eae tribus ad centuriarum distributionem numerumque quicquam pertinuere. </p><p><milestone unit="chapter" n="44"/>

<milestone unit="section" n="1"/>censu perfecto quem maturauerat metu legis de incensis latae cum uinculorum minis mortisque, edixit ut omnes ciues Romani, equites peditesque, in suis quisque centuriis, in campo Martio prima luce adessent.

<milestone unit="section" n="2"/>ibi instructum exercitum omnem suouetaurilibus lustrauit, idque conditum lustrum appellatum, quia is censendo finis factus est. milia octoginta eo lustro ciuium censa dicuntur; adicit scriptorum antiquissimus Fabius Pictor, eorum qui arma ferre possent eum numerum fuisse.

<milestone unit="section" n="3"/><pb id="p.1067" n="amplificanda u"/>ad eam multitudinem urbs quoque amplificanda uisa est. addit duos colles, Quirinalem Uiminalemque; Uiminalem inde deinceps auget Esquiliis; ibique ipse, ut loco dignitas fieret, habitat; aggere et fossis et muro circumdat urbem; ita pomerium profert.

<milestone unit="section" n="4"/>pomerium uerbi uim solam intuentes postmoerium interpretantur esse; est autem magis circamoerium, locus quem in condendis urbibus quondam Etrusci qua murum ducturi erant certis circa terminis inaugurato consecrabant, ut neque interiore parte aedificia moenibus continuarentur, quae nunc uolgo etiam coniungunt, et extrinsecus puri aliquid ab humano cultu pateret soli.

<milestone unit="section" n="5"/>hoc spatium quod neque habitari neque arari fas erat, non magis quod post murum esset quam quod murus post id, pomerium Romani appellarunt; et in urbis incremento semper quantum moenia processura erant tantum termini hi consecrati proferebantur. </p><p><milestone unit="chapter" n="45"/>

<milestone unit="section" n="1"/>aucta ciuitate magnitudine urbis, formatis omnibus domi et ad belli et ad pacis usus, ne semper armis opes adquirerentur, consilio augere imperium conatus est, simul et aliquod addere urbi decus.

<milestone unit="section" n="2"/><pb id="p.1068" n="iterando eadem"/>iam tum erat inclitum Dianae Ephesiae fanum; id communiter a ciuitatibus Asiae factum fama ferebat. eum consensum deosque consociatos laudare mire Seruius inter proceres Latinorum, cum quibus publice priuatimque hospitia amicitiasque de industria iunxerat. saepe iterando eadem perpulit tandem, ut Romae fanum Dianae populi Latini cum populo Romano facerent.

<milestone unit="section" n="3"/>ea erat confessio caput rerum Romam esse, de quo totiens armis certatum fuerat. id quamquam omissum iam ex omnium cura Latinorum ob rem totiens infeliciter temptatam armis uidebatur, uni se ex Sabinis fors dare uisa est priuato consilio imperii reciperandi.

<milestone unit="section" n="4"/>bos in Sabinis nata cuidam patri familiae dicitur miranda magnitudine ac specie; fixa per multas aetates cornua in uestibulo templi Dianae monumentum ei fuere miraculo.

<milestone unit="section" n="5"/>habita, ut erat, res prodigii loco est, et cecinere uates cuius ciuitatis eam ciuis Dianae immolasset, ibi fore imperium;

<milestone unit="section" n="6"/>idque carmen peruenerat ad antistitem fani Dianae Sabinusque ut prima apta dies sacrificio uisa est, bouem Romam actam deducit ad fanum Dianae et ante aram statuit. ibi antistes Romanus, cum eum magnitudo uictimae celebrata fama mouisset, memor responsi Sabinum ita adloquitur: 'quidnam tu, hospes, paras?' inquit, 'inceste sacrificium Dianae facere? quin tu ante uiuo perfunderis flumine? infima ualle praefluit Tiberis.'

<milestone unit="section" n="7"/> religione tactus hospes, qui omnia, ut prodigio responderet euentus, cuperet rite facta, extemplo descendit ad Tiberim; interea Romanus immolat Dianae bouem. id mire gratum regi atque ciuitati fuit.

<milestone unit="chapter" n="46"/>

<milestone unit="section" n="1"/><pb id="p.1069"/></p><p>Seruius quamquam iam usu haud dubie regnum possederat, tamen quia interdum iactari uoces a iuuene Tarquinio audiebat se iniussu populi regnare, conciliata prius uoluntate plebis agro capto ex hostibus uiritim diuiso, ausus est ferre ad populum uellent iuberentne se regnare; tantoque consensu quanto haud quisquam alius ante rex est declaratus.

<milestone unit="section" n="2"/>neque ea res Tarquinio spem adfectandi regni minuit; immo eo impensius quia de agro plebis aduersa patrum uoluntate senserat agi, criminandi Serui apud patres crescendique in curia sibi occasionem datam ratus est, et ipse iuuenis ardentis animi et domi uxore Tullia inquietum animum stimulante.

<milestone unit="section" n="3"/>tulit enim et Romana regia sceleris tragici exemplum, ut taedio regum maturior ueniret libertas ultimumque regnum esset quod scelere partum foret.

<milestone unit="section" n="4"/>hic <persName n="2"><foreName>L.</foreName> <surname>Tarquinius</surname></persName>&mdash;Prisci Tarquini regis filius neposne fuerit parum liquet; pluribus tamen auctoribus filium ediderim&mdash;fratrem habuerat Arruntem Tarquinium mitis ingenii iuuenem.

<milestone unit="section" n="5"/>his duobus, ut ante dictum est, duae Tulliae regis filiae nupserant, et ipsae longe dispares moribus. forte ita inciderat ne duo uiolenta ingenia matrimonio iungerentur fortuna, credo, populi Romani, quo diuturnius Serui regnum esset constituique ciuitatis mores possent.

<milestone unit="section" n="6"/>angebatur ferox Tullia nihil materiae in uiro neque ad cupiditatem neque ad audaciam esse; tota in alterum auersa Tarquinium eum mirari, eum uirum dicere ac regio sanguine ortum: spernere sororem, quod uirum nacta muliebri cessaret audacia.

<milestone unit="section" n="7"/><pb id="p.1070" n="eos ut fere "/>contrahit celeriter similitudo eos, ut fere fit: malum malo aptissimum; sed initium turbandi omnia a femina ortum est. ea secretis uiri alieni adsuefacta sermonibus nullis uerborum contumeliis parcere de uiro ad fratrem, de sorore ad uirum; et se rectius uiduam et illum caelibem futurum fuisse contendere, quam cum impari iungi ut elanguescendum aliena ignauia esset;

<milestone unit="section" n="8"/>si sibi eum quo digna esset di dedissent uirum, domi se propediem uisuram regnum fuisse quod apud patrem uideat.

<milestone unit="section" n="9"/>celeriter adulescentem suae temeritatis implet; [Arruns Tarquinius et Tullia minor] prope continuatis funeribus cum domos uacuas nouo matrimonio fecissent, iunguntur nuptiis, magis non prohibente Seruio quam adprobante. </p><p><milestone unit="chapter" n="47"/>

<milestone unit="section" n="1"/>tum uero in dies infestior Tulli senectus, infestius coepit regnum esse; iam enim ab scelere ad aliud spectare mulier scelus. nec nocte nec interdiu uirum conquiescere pati, ne gratuita praeterita parricidia essent:

<milestone unit="section" n="2"/><pb id="p.1071" n="regno dignum p"/>non sibi defuisse cui nupta diceretur, nec cum quo tacita seruiret; defuisse qui se regno dignum putaret, qui meminisset se esse Prisci Tarquini filium, qui habere quam sperare regnum mallet.

<milestone unit="section" n="3"/>'si tu is es cui nuptam esse me arbitror, et uirum et regem appello; sin minus, eo nunc peius mutata res est quod istic cum ignauia est scelus.

<milestone unit="section" n="4"/>quin accingeris? non tibi ab Corintho nec ab Tarquiniis, ut patri tuo, peregrina regna moliri necesse est: di te penates patriique et patris imago et domus regia et in domo regale solium et nomen Tarquinium creat uocatque regem.

<milestone unit="section" n="5"/>aut si ad haec parum est animi, quid frustraris ciuitatem? quid te ut regium iuuenem conspici sinis? facesse hinc Tarquinios aut Corinthum; deuoluere retro ad stirpem, fratri similior quam patri.'

<milestone unit="section" n="6"/> his aliisque increpando iuuenem instigat, nec conquiescere ipsa potest si, cum Tanaquil, peregrina mulier, tantum moliri potuisset animo ut duo continua regna uiro ac deinceps genero dedisset, ipsa regio semine orta nullum momentum in dando adimendoque regno faceret.

<milestone unit="section" n="7"/>his muliebribus instinctus furiis Tarquinius circumire et prensare minorum maxime gentium patres; admonere paterni beneficii ac pro eo gratiam repetere; allicere donis iuuenes; cum de se ingentia pollicendo tum regis criminibus omnibus locis crescere.

<milestone unit="section" n="8"/>postremo ut iam agendae rei tempus uisum est, stipatus agmine armatorum in forum inrupit. inde omnibus perculsis pauore, in regia sede pro curia sedens patres in curiam per praeconem ad regem Tarquinium citari iussit.

<milestone unit="section" n="9"/>conuenere extemplo, alii iam ante ad hoc praeparati, alii metu ne non uenisse fraudi esset, nouitate ac miraculo attoniti et iam de Seruio actum rati.

<milestone unit="section" n="10"/><pb id="p.1072" n="maledicta ab "/>ibi Tarquinius maledicta ab stirpe ultima orsus: seruum seruaque natum post mortem indignam parentis sui, non interregno, ut antea, inito, non comitiis habitis, non per suffragium populi, non auctoribus patribus, muliebri dono regnum occupasse.

<milestone unit="section" n="11"/>ita natum, ita creatum regem, fautorem infimi generis hominum ex quo ipse sit, odio alienae honestatis ereptum primoribus agrum sordidissimo cuique diuisisse;

<milestone unit="section" n="12"/>omnia onera quae communia quondam fuerint inclinasse in primores ciuitatis; instituisse censum ut insignis ad inuidiam locupletiorum fortuna esset et parata unde, ubi uellet, egentissimis largiretur. </p><p><milestone unit="chapter" n="48"/>

<milestone unit="section" n="1"/>huic orationi Seruius cum interuenisset trepido nuntio excitatus, extemplo a uestibulo curiae magna uoce 'quid hoc' inquit, 'Tarquini, rei est? qua tu audacia me uiuo

<milestone unit="section" n="2"/>uocare ausus es patres aut in sede considere mea?' cum ille ferociter ad haec&mdash;se patris sui tenere sedem; multo quam seruum potiorem filium regis regni heredem; satis illum diu per licentiam eludentem insultasse dominis&mdash;, clamor ab utriusque fautoribus oritur et concursus populi fiebat in curiam, apparebatque regnaturum qui uicisset.

<milestone unit="section" n="3"/>tum Tarquinius necessitate iam et ipsa cogente ultima audere, multo et aetate et uiribus ualidior, medium arripit Seruium elatumque e curia in inferiorem partem per gradus deiecit; inde ad cogendum senatum in curiam rediit.

<milestone unit="section" n="4"/><pb id="p.1073" n="comitatu domum"/>fit fuga regis apparitorum atque comitum; ipse prope exsanguis cum sine regio comitatu domum se reciperet ab iis qui missi ab Tarquinio fugientem consecuti erant interficitur.

<milestone unit="section" n="5"/>creditur, quia non abhorret a cetero scelere, admonitu Tulliae id factum. carpento certe, id quod satis constat, in forum inuecta nec reuerita coetum uirorum euocauit uirum e curia regemque prima appellauit.

<milestone unit="section" n="6"/>a quo facessere iussa ex tanto tumultu cum se domum reciperet peruenissetque ad summum Cyprium uicum, ubi Dianium nuper fuit, flectenti carpentum dextra in Urbium cliuum ut in collem Esquiliarum eueheretur, restitit pauidus atque inhibuit frenos is qui iumenta agebat iacentemque dominae Seruium trucidatum ostendit.

<milestone unit="section" n="7"/><pb id="p.1074" n="tulisse ad pe"/>foedum inhumanumque inde traditur scelus monumentoque locus est&mdash;Sceleratum uicum uocant&mdash;quo amens, agitantibus furiis sororis ac uiri, Tullia per patris corpus carpentum egisse fertur, partemque sanguinis ac caedis paternae cruento uehiculo, contaminata ipsa respersaque, tulisse ad penates suos uirique sui, quibus iratis malo regni principio similes propediem exitus sequerentur.

<milestone unit="section" n="8"/><persName n="2"><foreName>Ser.</foreName> <surname>Tullius</surname></persName> regnauit annos quattuor et quadraginta ita ut bono etiam moderatoque succedenti regi difficilis aemulatio esset; ceterum id quoque ad gloriam accessit quod cum illo simul iusta ac legitima regna occiderunt.

<milestone unit="section" n="9"/>id ipsum tam mite ac tam moderatum imperium tamen quia unius esset deponere eum in animo habuisse quidam auctores sunt, ni scelus intestinum liberandae patriae consilia agitanti interuenisset. </p><p><milestone unit="chapter" n="49"/>

<milestone unit="section" n="1"/>inde <persName n="2"><foreName>L.</foreName> <surname>Tarquinius</surname></persName> regnare occepit, cui Superbo cognomen facta indiderunt, quia socerum gener sepultura prohibuit,

<milestone unit="section" n="2"/>Romulum quoque insepultum perisse dictitans, primoresque patrum, quos Serui rebus fauisse credebat, interfecit; conscius deinde male quaerendi regni ab se ipso aduersus se exemplum capi posse, armatis corpus circumsaepsit;

<milestone unit="section" n="3"/>neque enim ad ius regni quicquam praeter uim habebat ut qui neque populi iussu neque auctoribus patribus regnaret.

<milestone unit="section" n="4"/>eo accedebat ut in caritate ciuium nihil spei reponenti metu regnum tutandum esset. quem ut pluribus incuteret cognitiones capitalium rerum sine consiliis per se solus exercebat,

<milestone unit="section" n="5"/>perque eam causam occidere, in exsilium agere, bonis multare poterat non suspectos modo aut inuisos sed unde nihil aliud quam praedam sperare posset.

<milestone unit="section" n="6"/><pb id="p.1075" n="quo contemptio"/>praecipue ita patrum numero imminuto statuit nullos in patres legere, quo contemptior paucitate ipsa ordo esset minusque per se nihil agi indignarentur.

<milestone unit="section" n="7"/>hic enim regum primus traditum a prioribus morem de omnibus senatum consulendi soluit; domesticis consiliis rem publicam administrauit; bellum, pacem, foedera, societates per se ipse, cum quibus uoluit, iniussu populi ac senatus, fecit diremitque.

<milestone unit="section" n="8"/>Latinorum sibi maxime gentem conciliabat ut peregrinis quoque opibus tutior inter ciues esset, neque hospitia modo cum primoribus eorum sed adfinitates quoque iungebat.

<milestone unit="section" n="9"/>Octauio Mamilio Tusculano&mdash;is longe princeps Latini nominis erat, si famae credimus, ab Ulixe deaque Circa oriundus&mdash;, ei Mamilio filiam nuptum dat, perque eas nuptias multos sibi cognatos amicosque eius conciliat. </p><p><milestone unit="chapter" n="50"/>

<milestone unit="section" n="1"/>iam magna Tarquini auctoritas inter Latinorum proceres erat, cum in diem certam ut ad lucum Ferentinae conueniant indicit: esse, quae agere de rebus communibus uelit.

<milestone unit="section" n="2"/>conueniunt frequentes prima luce: ipse Tarquinius diem quidem seruauit, sed paulo ante quam sol occideret uenit. multa ibi toto die in concilio uariis iactata sermonibus erant.

<milestone unit="section" n="3"/><persName n="NAMEus-a NAMEius"><foreName>Turnus</foreName> <surname>Herdonius</surname></persName> ab Aricia ferociter in absentem Tarquinium erat inuectus: haud mirum esse Superbo inditum Romae cognomen.&mdash;iam enim ita clam quidem mussitantes, uolgo tamen eum appellabant.&mdash;an quicquam superbius esse quam ludificari sic omne nomen Latinum?

<milestone unit="section" n="4"/><pb id="p.1076" n="domo excitis "/>longe ab domo excitis, ipsum, qui concilium indixerit, non adesse. temptari profecto patientiam ut, si iugum acceperint, obnoxios premat. cui enim non apparere, adfectare eum imperium in Latinos?

<milestone unit="section" n="5"/>quod si sui bene crediderint ciues, aut si creditum illud et non raptum parricidio sit, credere et Latinos quamquam ne sic quidem alienigenae debere:

<milestone unit="section" n="6"/>sin suos eius paeniteat, quippe qui alii super alios trucidentur exsulatum eant bona amittant, quid spei melioris Latinis portendi? si se audiant, domum suam quemque inde abituros neque magis obseruaturos diem concilii quam ipse qui indixerit obseruet.

<milestone unit="section" n="7"/>haec atque alia eodem pertinentia seditiosus facinorosusque homo hisque artibus opes domi nactus cum maxime dissereret, interuenit Tarquinius.

<milestone unit="section" n="8"/>is finis orationi fuit; auersi omnes ad Tarquinium salutandum. qui silentio facto monitus a proximis ut purgaret se quod id temporis uenisset, disceptatorem ait se sumptum inter patrem et filium cura reconciliandi eos in gratiam moratum esse, et quia ea res exemisset illum diem, postero die acturum quae constituisset.

<milestone unit="section" n="9"/>ne id quidem ab Turno tulisse tacitum ferunt; dixisse enim nullam breuiorem esse cognitionem quam inter patrem et filium paucisque transigi uerbis posse: ni pareat patri, habiturum infortunium esse. </p><p><milestone unit="chapter" n="51"/>

<milestone unit="section" n="1"/><pb id="p.1077" n="ferens confest"/>haec Aricinus in regem Romanum increpans ex concilio abiit. quam rem Tarquinius aliquanto quam uidebatur aegrius ferens confestim Turno necem machinatur, ut eundem terrorem quo ciuium animos domi oppresserat Latinis iniceret.

<milestone unit="section" n="2"/>et quia pro imperio palam interfici non poterat, oblato falso crimine insontem oppressit. per aduersae factionis quosdam Aricinos seruum Turni auro corrupit, ut in deuersorium eius uim magnam gladiorum inferri clam sineret.

<milestone unit="section" n="3"/>ea cum una nocte perfecta essent, Tarquinius paulo ante lucem accitis ad se principibus Latinorum quasi re noua perturbatus, moram suam hesternam uelut deorum quadam prouidentia inlatam ait saluti sibi atque illis fuisse.

<milestone unit="section" n="4"/>ab Turno dici sibi et primoribus populorum parari necem ut Latinorum solus imperium teneat. adgressurum fuisse hesterno die in concilio; dilatam rem esse, quod auctor concilii afuerit quem maxime peteret.

<milestone unit="section" n="5"/>inde illam absentis insectationem esse natam quod morando spem destituerit. non dubitare, si uera deferantur, quin prima luce, ubi uentum in concilium sit, instructus cum coniuratorum manu armatusque uenturus sit.

<milestone unit="section" n="6"/>dici gladiorum ingentem esse numerum ad eum conuectum. id uanum necne sit, extemplo sciri posse. rogare eos ut inde secum ad Turnum ueniant.

<milestone unit="section" n="7"/>suspectam fecit rem et ingenium Turni ferox et oratio hesterna et mora Tarquini, quod uidebatur ob eam differri caedes potuisse. eunt inclinatis quidem ad credendum animis, tamen, nisi gladiis deprehensis, cetera uana existimaturi.

<milestone unit="section" n="8"/>ubi est eo uentum, Turnum ex somno excitatum circumsistunt custodes; comprehensisque seruis qui caritate domini uim parabant, cum gladii abditi ex omnibus locis deuerticuli protraherentur, enimuero manifesta res uisa iniectaeque Turno catenae; et confestim Latinorum concilium magno cum tumultu aduocatur.

<milestone unit="section" n="9"/><pb id="p.1078" n="nouo genere le"/>ibi tam atrox inuidia orta est gladiis in medio positis, ut indicta causa, nouo genere leti, deiectus ad caput aquae Ferentinae crate superne iniecta saxisque congestis mergeretur. </p><p><milestone unit="chapter" n="52"/>

<milestone unit="section" n="1"/>reuocatis deinde ad concilium Latinis Tarquinius conlaudatisque qui Turnum nouantem res pro manifesto parricidio merita poena adfecissent, ita uerba fecit:

<milestone unit="section" n="2"/>posse quidem se uetusto iure agere, quod, cum omnes Latini ab Alba oriundi sint, [in] eo foedere teneantur, quo sub Tullo res omnis Albana cum colonis suis in Romanum cesserit imperium;

<milestone unit="section" n="3"/>ceterum se utilitatis id magis omnium causa censere ut renouetur id foedus, secundaque potius fortuna populi Romani ut participes Latini fruantur quam urbium excidia uastationesque agrorum, quas Anco prius, patre deinde suo regnante perpessi sint, semper aut exspectent aut patiantur.

<milestone unit="section" n="4"/>haud difficulter persuasum Latinis, quamquam in eo foedere superior Romana res erat; ceterum et capita nominis Latini stare ac sentire cum rege uidebant, et [Turnus] sui cuique periculi, si aduersatus esset, recens erat documentum.

<milestone unit="section" n="5"/>ita renouatum foedus, indictumque iunioribus Latinorum ut ex foedere die certa ad lucum Ferentinae armati frequentes adessent.

<milestone unit="section" n="6"/>qui ubi ad edictum Romani regis ex omnibus populis conuenere, ne ducem suum neue secretum imperium propriaue signa haberent, miscuit manipulos ex Latinis Romanisque ut ex binis singulos faceret binosque ex singulis; ita geminatis manipulis centuriones imposuit.

<milestone unit="chapter" n="53"/>

<milestone unit="section" n="1"/><pb id="p.1079"/></p><p>nec ut iniustus in pace rex, ita dux belli prauus fuit; quin ea arte aequasset superiores reges ni degeneratum in aliis huic quoque decori offecisset.

<milestone unit="section" n="2"/>is primus Uolscis bellum in ducentos amplius post suam aetatem annos mouit, Suessamque Pometiam ex iis ui cepit.

<milestone unit="section" n="3"/>ubi cum diuendita praeda quadraginta talenta argenti refecisset, concepit animo eam amplitudinem Iouis templi quae digna deum hominumque rege, quae Romano imperio, quae ipsius etiam loci maiestate esset; captiuam pecuniam in aedificationem eius templi seposuit.

<milestone unit="section" n="4"/>excepit deinde lentius spe bellum, quo Gabios, propinquam urbem, nequiquam ui adortus, cum obsidendi quoque urbem spes pulso a moenibus adempta esset, postremo minime arte Romana, fraude ac dolo, adgressus est.

<milestone unit="section" n="5"/>nam cum uelut posito bello fundamentis templi iaciendis aliisque urbanis operibus intentum se esse simularet, Sextus filius eius, qui minimus ex tribus erat, transfugit ex composito Gabios, patris in se saeuitiam intolerabilem conquerens:

<milestone unit="section" n="6"/>iam ab alienis in suos uertisse superbiam et liberorum quoque eum frequentiae taedere, ut quam in curia solitudinem fecerit domi quoque faciat, ne quam stirpem, ne quem heredem regni relinquat.

<milestone unit="section" n="7"/><pb id="p.1080" n="positum simule"/>se quidem inter tela et gladios patris elapsum nihil usquam sibi tutum nisi apud hostes <persName n="2"><foreName>L.</foreName> <surname>Tarquini</surname></persName> credidisse. nam ne errarent, manere iis bellum quod positum simuletur, et per occasionem eum incautos inuasurum.

<milestone unit="section" n="8"/>quod si apud eos supplicibus locus non sit, pererraturum se omne Latium, Uolscosque se inde et Aequos et Hernicos petiturum donec ad eos perueniat qui a patrum crudelibus atque impiis suppliciis tegere liberos sciant.

<milestone unit="section" n="9"/>forsitan etiam ardoris aliquid ad bellum armaque se aduersus superbissimum regem ac ferocissimum populum inuenturum.

<milestone unit="section" n="10"/>cum si nihil morarentur infensus ira porro inde abiturus uideretur, benigne ab Gabinis excipitur. uetant mirari si, qualis in ciues, qualis in socios, talis ad ultimum in liberos esset;

<milestone unit="section" n="11"/>in se ipsum postremo saeuiturum, si alia desint. sibi uero gratum aduentum eius esse, futurumque credere breui ut illo adiuuante a portis Gabinis sub Romana moenia bellum transferatur. </p><p><milestone unit="chapter" n="54"/>

<milestone unit="section" n="1"/>inde in consilia publica adhiberi. ubi cum de aliis rebus adsentire se ueteribus Gabinis diceret quibus eae notiores essent, ipse identidem belli auctor esse et in eo sibi praecipuam prudentiam adsumere quod utriusque populi uires nosset, sciretque inuisam profecto superbiam regiam ciuibus esse quam ferre ne liberi quidem potuissent.

<milestone unit="section" n="2"/>ita cum sensim ad rebellandum primores Gabinorum incitaret, ipse cum promptissimis iuuenum praedatum atque in expeditiones iret et dictis factisque omnibus ad fallendum instructis uana adcresceret fides, dux ad ultimum belli legitur.

<milestone unit="section" n="3"/>ibi cum, inscia multitudine quid ageretur, proelia parua inter Romam Gabiosque fierent quibus plerumque Gabina res superior esset, tum certatim summi infimique Gabinorum <persName n="2"><foreName>Sex.</foreName> <surname>Tarquinium</surname></persName> dono deum sibi missum ducem credere.

<milestone unit="section" n="4"/><pb id="p.1081" n="potentior Roma"/>apud milites uero obeundo pericula ac labores pariter, praedam munifice largiendo tanta caritate esse ut non pater Tarquinius potentior Romae quam filius Gabiis esset.

<milestone unit="section" n="5"/>itaque postquam satis uirium conlectum ad omnes conatus uidebat, tum ex suis unum sciscitatum Romam ad patrem mittit quidnam se facere uellet, quando quidem ut omnia unus publice Gabiis posset ei di dedissent.

<milestone unit="section" n="6"/>huic nuntio, quia, credo, dubiae fidei uidebatur, nihil uoce responsum est; rex uelut deliberabundus in hortum aedium transit sequente nuntio filii; ibi inambulans tacitus summa papauerum capita dicitur baculo decussisse.

<milestone unit="section" n="7"/>interrogando exspectandoque responsum nuntius fessus, ut re imperfecta, redit Gabios; quae dixerit ipse quaeque uiderit refert; seu ira seu odio seu superbia insita ingenio nullam eum uocem emisisse.

<milestone unit="section" n="8"/>Sexto ubi quid uellet parens quidue praeciperet tacitis ambagibus patuit, primores ciuitatis criminando alios apud populum, alios sua ipsos inuidia opportunos interemit. multi palam, quidam in quibus minus speciosa criminatio erat futura clam interfecti.

<milestone unit="section" n="9"/>patuit quibusdam uolentibus fuga, aut in exsilium acti sunt, absentiumque bona iuxta atque interemptorum diuisui fuere.

<milestone unit="section" n="10"/>largitiones inde praedaeque; et dulcedine priuati commodi sensus malorum publicorum adimi, donec orba consilio auxilioque Gabina res regi Romano sine ulla dimicatione in manum traditur. </p><p><milestone unit="chapter" n="55"/>

<milestone unit="section" n="1"/>Gabiis receptis Tarquinius pacem cum Aequorum gente fecit, foedus cum Tuscis renouauit. inde ad negotia urbana animum conuertit; quorum erat primum ut Iouis templum in monte Tarpeio monumentum regni sui nominisque relinqueret: Tarquinios reges ambos patrem uouisse, filium perfecisse.

<milestone unit="section" n="2"/>et ut libera a ceteris religionibus area esset tota Iouis templique eius quod inaedificaretur, exaugurare fana sacellaque statuit quae aliquod ibi, a Tatio rege primum in ipso discrimine aduersus Romulum pugnae uota, consecrata inaugurataque postea fuerant.

<milestone unit="section" n="3"/>inter principia condendi huius operis mouisse numen ad indicandam tanti imperii molem traditur deos; nam cum omnium sacellorum exaugurationes admitterent aues, in Termini fano non addixere;

<milestone unit="section" n="4"/>idque omen auguriumque ita acceptum est non motam Termini sedem unumque eum deorum non euocatum sacratis sibi finibus firma stabiliaque cuncta portendere.

<milestone unit="section" n="5"/>hoc perpetuitatis auspicio accepto, secutum aliud magnitudinem imperii portendens prodigium est: caput humanum integra facie aperientibus fundamenta templi dicitur apparuisse.

<milestone unit="section" n="6"/>quae uisa species haud per ambages arcem eam imperii caputque rerum fore portendebat; idque ita cecinere uates quique in urbe erant quosque ad eam rem consultandam ex Etruria acciuerant.

<milestone unit="section" n="7"/>augebatur ad impensas regis animus; itaque Pometinae manubiae, quae perducendo ad culmen operi destinatae erant, uix in fundamenta suppeditauere.

<milestone unit="section" n="8"/>eo magis Fabio, praeterquam quod antiquior est, crediderim quadraginta ea sola talenta fuisse,

<milestone unit="section" n="9"/>quam Pisoni, qui quadraginta milia pondo argenti seposita in eam rem scribit, summam pecuniae neque ex unius tum urbis praeda sperandam et nullius ne horum quidem operum fundamenta non exsuperaturam.

<milestone unit="chapter" n="56"/>

<milestone unit="section" n="1"/><pb id="p.1083"/></p><p>intentus perficiendo templo, fabris undique ex Etruria accitis, non pecunia solum ad id publica est usus sed operis etiam ex plebe. qui cum haud paruus et ipse militiae adderetur labor, minus tamen plebs grauabatur se templa deum exaedificare manibus suis quam postquam et ad alia,

<milestone unit="section" n="2"/>ut specie minora, sic laboris aliquanto maioris traducebantur opera, foros in circo faciendos cloacamque maximam, receptaculum omnium purgamentorum urbis, sub terra agendam; quibus duobus operibus uix noua haec magnificentia quicquam adaequare potuit.

<milestone unit="section" n="3"/>his laboribus exercita plebe, quia et urbi multitudinem, ubi usus non esset, oneri rebatur esse et colonis mittendis occupari latius imperii fines uolebat, Signiam Circeiosque colonos misit, praesidia urbi futura terra marique.

<milestone unit="section" n="4"/>haec agenti portentum terribile uisum: anguis ex columna lignea elapsus cum terrorem fugamque in regia fecisset, ipsius regis non tam subito pauore perculit pectus quam anxiis impleuit curis.

<milestone unit="section" n="5"/>itaque cum ad publica prodigia Etrusci tantum uates adhiberentur, hoc uelut domestico exterritus uisu Delphos ad maxime inclitum in terris oraculum mittere statuit.

<milestone unit="section" n="6"/>neque responsa sortium ulli alii committere ausus, duos filios per ignotas ea tempestate terras, ignotiora maria in Graeciam misit.

<milestone unit="section" n="7"/><pb id="p.1084" n="Brutus Tarqui"/>Titus et Arruns profecti; comes iis additus <persName n="3"><foreName>L.</foreName> <surname>Iunius</surname> <addName>Brutus</addName></persName>, Tarquinia, sorore regis, natus, iuuenis longe alius ingenii quam cuius simulationem induerat. is cum primores ciuitatis, in quibus fratrem suum, ab auunculo interfectum audisset, neque in animo suo quicquam regi timendum neque in fortuna concupiscendum relinquere statuit contemptuque tutus esse ubi in iure parum praesidii esset.

<milestone unit="section" n="8"/>ergo ex industria factus ad imitationem stultitiae, cum se suaque praedae esse regi sineret, Bruti quoque haud abnuit cognomen ut sub eius obtentu cognominis liberator ille populi Romani animus latens opperiretur tempora sua.

<milestone unit="section" n="9"/>is tum ab Tarquiniis ductus Delphos, ludibrium uerius quam comes, aureum baculum inclusum corneo cauato ad id baculo tulisse donum Apollini dicitur, per ambages effigiem ingenii sui.

<milestone unit="section" n="10"/>quo postquam uentum est, perfectis patris mandatis cupido incessit animos iuuenum sciscitandi ad quem eorum regnum Romanum esset uenturum. ex infimo specu uocem redditam ferunt: imperium summum Romae habebit qui uestrum primus, o iuuenes, osculum matri tulerit.

<milestone unit="section" n="11"/>Tarquinii ut Sextus, qui Romae relictus fuerat, ignarus responsi expersque imperii esset, rem summa ope taceri iubent; ipsi inter se uter prior, cum Romam redisset, matri osculum daret, sorti permittunt.

<milestone unit="section" n="12"/>Brutus alio ratus spectare Pythicam uocem, uelut si prolapsus cecidisset, terram osculo contigit, scilicet quod ea communis mater omnium mortalium esset.

<milestone unit="section" n="13"/>reditum inde Romam, ubi aduersus Rutulos bellum summa ui parabatur. </p><p><milestone unit="chapter" n="57"/>

<milestone unit="section" n="1"/><pb id="p.1085" n="ea aetate diu"/>Ardeam Rutuli habebant, gens, ut in ea regione atque in ea aetate, diuitiis praepollens; eaque ipsa causa belli fuit, quod rex Romanus cum ipse ditari, exhaustus magnificentia publicorum operum, tum praeda delenire popularium animos studebat,

<milestone unit="section" n="2"/>praeter aliam superbiam regno infestos etiam quod se in fabrorum ministeriis ac seruili tam diu habitos opere ab rege indignabantur.

<milestone unit="section" n="3"/>temptata res est, si primo impetu capi Ardea posset: ubi id parum processit, obsidione munitionibusque coepti premi hostes.

<milestone unit="section" n="4"/>in his statiuis, ut fit longo magis quam acri bello, satis liberi commeatus erant, primoribus tamen magis quam militibus;

<milestone unit="section" n="5"/>regii quidem iuuenes interdum otium conuiuiis comisationibusque inter se terebant.

<milestone unit="section" n="6"/>forte potantibus his apud <persName n="2"><foreName>Sex.</foreName> <surname>Tarquinium</surname></persName>, ubi et Collatinus cenabat Tarquinius, Egeri filius, incidit de uxoribus mentio. suam quisque laudare miris modis;

<milestone unit="section" n="7"/>inde certamine accenso Collatinus negat uerbis opus esse; paucis id quidem horis posse sciri quantum ceteris praestet Lucretia sua. 'quin, si uigor iuuentae inest, conscendimus equos inuisimusque praesentes nostrarum ingenia? id cuique spectatissimum sit quod necopinato uiri aduentu occurrerit oculis.'

<milestone unit="section" n="8"/> incaluerant uino; 'age sane' omnes; citatis equis auolant Romam. quo cum primis se intendentibus tenebris peruenissent, pergunt inde Collatiam,

<milestone unit="section" n="9"/><pb id="p.1086" n="ancillas in m"/>ubi Lucretiam haudquaquam ut regias nurus, quas in conuiuio luxuque cum aequalibus uiderant tempus terentes sed nocte sera deditam lanae inter lucubrantes ancillas in medio aedium sedentem inueniunt.

<milestone unit="section" n="10"/>muliebris certaminis laus penes Lucretiam fuit. adueniens uir Tarquiniique excepti benigne; uictor maritus comiter inuitat regios iuuenes. ibi <persName n="2"><foreName>Sex.</foreName> <surname>Tarquinium</surname></persName> mala libido Lucretiae per uim stuprandae capit; cum forma tum spectata castitas incitat.

<milestone unit="section" n="11"/>et tum quidem ab nocturno iuuenali ludo in castra redeunt. </p><p><milestone unit="chapter" n="58"/>

<milestone unit="section" n="1"/>paucis interiectis diebus <persName n="2"><foreName>Sex.</foreName> <surname>Tarquinius</surname></persName> inscio Collatino cum comite uno Collatiam uenit.

<milestone unit="section" n="2"/>ubi exceptus benigne ab ignaris consilii cum post cenam in hospitale cubiculum deductus esset, amore ardens, postquam satis tuta circa sopitique omnes uidebantur, stricto gladio ad dormientem Lucretiam uenit sinistraque manu mulieris pectore oppresso 'tace, Lucretia' inquit; '<persName n="2"><foreName>Sex.</foreName> <surname>Tarquinius</surname></persName> sum; ferrum in manu est; moriere, si emiseris uocem.'

<milestone unit="section" n="3"/> cum pauida ex somno mulier nullam opem, prope mortem imminentem uideret, tum Tarquinius fateri amorem, orare, miscere precibus minas, uersare in omnes partes muliebrem animum.

<milestone unit="section" n="4"/>ubi obstinatam uidebat et ne mortis quidem metu inclinari, addit ad metum dedecus: cum mortua iugulatum seruum nudum positurum ait, ut in sordido adulterio necata dicatur.

<milestone unit="section" n="5"/>quo terrore cum uicisset obstinatam pudicitiam uelut &lt;ui&gt; uictrix libido, profectusque inde Tarquinius ferox expugnato decore muliebri esset, Lucretia maesta tanto malo nuntium Romam eundem ad patrem Ardeamque ad uirum mittit, ut cum singulis fidelibus amicis ueniant; ita facto maturatoque opus esse; rem atrocem incidisse.

<milestone unit="section" n="6"/><pb id="p.1087" n="Uolesi filio "/><persName n="2"><foreName>Sp.</foreName> <surname>Lucretius</surname></persName> cum <persName n="3"><foreName>P.</foreName> <surname>Ualerio</surname> <genName>Uolesi filio</genName></persName>, Collatinus cum <persName n="3"><foreName>L.</foreName> <surname>Iunio</surname> <addName>Bruto</addName></persName> uenit, cum quo forte Romam rediens ab nuntio uxoris erat conuentus.

<milestone unit="section" n="7"/>Lucretiam sedentem maestam in cubiculo inueniunt. aduentu suorum lacrimae obortae, quaerentique uiro 'satin salue?' 'minime' inquit; 'quid enim salui est mulieri amissa pudicitia? uestigia uiri alieni, Collatine, in lecto sunt tuo; ceterum corpus est tantum uiolatum, animus insons; mors testis erit. sed date dexteras fidemque haud impune adultero fore.

<milestone unit="section" n="8"/>Sex. est Tarquinius qui hostis pro hospite priore nocte ui armatus mihi sibique, si uos uiri estis, pestiferum hinc abstulit gaudium.'

<milestone unit="section" n="9"/> dant ordine omnes fidem; consolantur aegram animi auertendo noxam ab coacta in auctorem delicti: mentem peccare, non corpus, et unde consilium afuerit culpam abesse.

<milestone unit="section" n="10"/>'uos' inquit 'uideritis quid illi debeatur: ego me etsi peccato absoluo, supplicio non libero; nec ulla deinde impudica Lucretiae exemplo uiuet.' cultrum,

<milestone unit="section" n="11"/>quem sub ueste abditum habebat, eum in corde defigit, prolapsaque in uolnus moribunda cecidit.

<milestone unit="section" n="12"/>conclamat uir paterque; </p><p><milestone unit="chapter" n="59"/>

<milestone unit="section" n="1"/>Brutus illis luctu occupatis cultrum ex uolnere Lucretiae extractum, manantem cruore prae se tenens, 'per hunc' inquit 'castissimum ante regiam iniuriam sanguinem iuro, uosque, di, testes facio me <persName n="3"><foreName>L.</foreName> <surname>Tarquinium</surname> <addName>Superbum</addName></persName> cum scelerata coniuge et omni liberorum stirpe ferro igni quacumque dehinc ui possim exsecuturum, nec illos nec alium quemquam regnare Romae passurum.'

<milestone unit="section" n="2"/><pb id="p.1088" n="rei unde nou"/> cultrum deinde Collatino tradit, inde Lucretio ac Ualerio, stupentibus miraculo rei, unde nouum in Bruti pectore ingenium. ut praeceptum erat iurant; totique ab luctu uersi in iram, Brutum iam inde ad expugnandum regnum uocantem sequuntur ducem.

<milestone unit="section" n="3"/>elatum domo Lucretiae corpus in forum deferunt, concientque miraculo, ut fit, rei nouae atque indignitate homines.

<milestone unit="section" n="4"/>pro se quisque scelus regium ac uim queruntur. mouet cum patris maestitia, tum Brutus castigator lacrimarum atque inertium querellarum auctorque quod uiros, quod Romanos deceret, arma capiendi aduersus hostilia ausos.

<milestone unit="section" n="5"/>ferocissimus quisque iuuenum cum armis uoluntarius adest; sequitur et cetera iuuentus. inde patre praeside relicto Collatiae [ad portas] custodibusque datis ne quis eum motum regibus nuntiaret, ceteri armati duce Bruto Romam profecti.

<milestone unit="section" n="6"/>ubi eo uentum est, quacumque incedit armata multitudo, pauorem ac tumultum facit; rursus ubi anteire primores ciuitatis uident, quidquid sit haud temere esse rentur.

<milestone unit="section" n="7"/>nec minorem motum animorum Romae tam atrox res facit quam Collatiae fecerat; ergo ex omnibus locis urbis in forum curritur. quo simul uentum est, praeco ad tribunum celerum, in quo tum magistratu forte Brutus erat, populum aduocauit.

<milestone unit="section" n="8"/>ibi oratio habita nequaquam eius pectoris ingeniique quod simulatum ad eam diem fuerat, de ui ac libidine <persName n="2"><foreName>Sex.</foreName> <surname>Tarquini</surname></persName>, de stupro infando Lucretiae et miserabili caede, de orbitate Tricipitini cui morte filiae causa mortis indignior ac miserabilior esset.

<milestone unit="section" n="9"/><pb id="p.1089" n="populorum op"/>addita superbia ipsius regis miseriaeque et labores plebis in fossas cloacasque exhauriendas demersae; Romanos homines, uictores omnium circa populorum, opifices ac lapicidas pro bellatoribus factos.

<milestone unit="section" n="10"/>indigna <persName n="2"><foreName>Ser.</foreName> <surname>Tulli</surname></persName> regis memorata caedes et inuecta corpori patris nefando uehiculo filia, inuocatique ultores parentum di.

<milestone unit="section" n="11"/>his atrocioribusque, credo, aliis, quae praesens rerum indignitas haudquaquam relatu scriptoribus facilia subicit, memoratis incensam multitudinem perpulit ut imperium regi abrogaret exsulesque esse iuberet <persName n="2"><foreName>L.</foreName> <surname>Tarquinium</surname></persName> cum coniuge ac liberis.

<milestone unit="section" n="12"/>ipse iunioribus qui ultro nomina dabant lectis armatisque, ad concitandum inde aduersus regem exercitum Ardeam in castra est profectus: imperium in urbe Lucretio, praefecto urbis iam ante ab rege instituto, relinquit.

<milestone unit="section" n="13"/>inter hunc tumultum Tullia domo profugit exsecrantibus quacumque incedebat inuocantibusque parentum furias uiris mulieribusque. </p><p><milestone unit="chapter" n="60"/>

<milestone unit="section" n="1"/>harum rerum nuntiis in castra perlatis cum re noua trepidus rex pergeret Romam ad comprimendos motus, flexit uiam Brutus&mdash;senserat enim aduentum&mdash;ne obuius fieret; eodemque fere tempore, diuersis itineribus, Brutus Ardeam, Tarquinius Romam uenerunt.

<milestone unit="section" n="2"/>Tarquinio clausae portae exsiliumque indictum: liberatorem urbis laeta castra accepere, exactique inde liberi regis. duo patrem secuti sunt qui exsulatum Caere in Etruscos ierunt. <persName n="3"><foreName>Sex.</foreName> <surname>Tarquinius</surname></persName> Gabios tamquam in suum regnum profectus ab ultoribus ueterum simultatium, quas sibi ipse caedibus rapinisque concierat, est interfectus.

<milestone unit="section" n="3"/><pb id="p.1090" n="quadraginta q"/><persName n="3"><foreName>L.</foreName> <surname>Tarquinius</surname> <addName>Superbus</addName></persName> regnauit annos quinque et uiginti. regnatum Romae ab condita urbe ad liberatam annos ducentos quadraginta quattuor. duo consules inde comitiis centuriatis a praefecto urbis ex commentariis <persName n="2"><foreName>Ser.</foreName> <surname>Tulli</surname></persName> creati sunt, <persName n="3"><foreName>L.</foreName> <surname>Iunius</surname> <addName>Brutus</addName></persName> et <persName n="3"><foreName>L.</foreName> <surname>Tarquinius</surname> <addName>Collatinus</addName></persName>.</p> </div1><div1 type="book" n="2">

<milestone unit="chapter" n="1"/>

<milestone unit="section" n="1"/><pb id="p.2001"/><p>liberi iam hinc populi Romani res pace belloque gestas, annuos magistratus, imperiaque legum potentiora quam hominum peragam.

<milestone unit="section" n="2"/>quae libertas ut laetior esset proximi regis superbia fecerat. nam priores ita regnarunt ut haud immerito omnes deinceps conditores partium certe urbis, quas nouas ipsi sedes ab se auctae multitudinis addiderunt,

<milestone unit="section" n="3"/>numerentur; neque ambigitur quin Brutus idem qui tantum gloriae superbo exacto rege meruit pessimo publico id facturus fuerit, si libertatis immaturae cupidine priorum regum alicui regnum extorsisset.

<milestone unit="section" n="4"/>quid enim futurum fuit, si illa pastorum conuenarumque plebs, transfuga ex suis populis, sub tutela inuiolati templi aut libertatem aut certe impunitatem adepta, soluta regio metu agitari coepta esset tribuniciis procellis,

<milestone unit="section" n="5"/>et in aliena urbe cum patribus serere certamina, priusquam pignera coniugum ac liberorum caritasque ipsius soli, cui longo tempore adsuescitur, animos eorum consociasset?

<milestone unit="section" n="6"/>dissipatae res nondum adultae discordia forent, quas fouit tranquilla moderatio imperii eoque nutriendo perduxit ut bonam frugem libertatis maturis iam uiribus ferre possent.

<milestone unit="section" n="7"/><pb id="p.2002"/>libertatis autem originem inde magis quia annuum imperium consulare factum est quam quod deminutum quicquam sit ex regia potestate numeres.

<milestone unit="section" n="8"/>omnia iura, omnia insignia primi consules tenuere; id modo cautum est ne, si ambo fasces haberent, duplicatus terror uideretur. Brutus prior, concedente collega, fasces habuit; qui non acrior uindex libertatis fuerat quam deinde custos fuit.

<milestone unit="section" n="9"/>omnium primum auidum nouae libertatis populum, ne postmodum flecti precibus aut donis regiis posset, iure iurando adegit neminem Romae passuros regnare.

<milestone unit="section" n="10"/>deinde quo plus uirium in senatu frequentia etiam ordinis faceret, caedibus regis deminutum patrum numerum primoribus equestris gradus lectis ad trecentorum summam expleuit,

<milestone unit="section" n="11"/>traditumque inde fertur ut in senatum uocarentur qui patres quique conscripti essent; conscriptos uidelicet [nouum senatum] appellabant lectos. id mirum quantum profuit ad concordiam ciuitatis iungendosque patribus plebis animos. </p><p><milestone unit="chapter" n="2"/>

<milestone unit="section" n="1"/>rerum deinde diuinarum habita cura; et quia quaedam publica sacra per ipsos reges factitata erant, necubi regum desiderium esset, regem sacrificolum creant.

<milestone unit="section" n="2"/>id sacerdotium pontifici subiecere, ne additus nomini honos aliquid libertati, cuius tunc prima erat cura, officeret. ac nescio an nimium undique eam minimisque rebus muniendo modum excesserint.

<milestone unit="section" n="3"/>consulis enim alterius, cum nihil aliud offenderet, nomen inuisum ciuitati fuit: nimium Tarquinios regno adsuesse; initium a Prisco factum; regnasse dein <persName n="2"><foreName>Ser.</foreName> <surname>Tullium</surname></persName>; ne interuallo quidem facto oblitum, tamquam alieni, regni, Superbum Tarquinium uelut hereditatem gentis scelere ac ui repetisse; pulso Superbo penes Collatinum imperium esse. nescire Tarquinios priuatos uiuere; non placere nomen, periculosum libertati esse.

<milestone unit="section" n="4"/>hinc primo sensim temptantium animos sermo per totam ciuitatem est datus, sollicitamque suspicione plebem Brutus ad contionem uocat.

<milestone unit="section" n="5"/>ibi omnium primum ius iurandum populi recitat neminem regnare passuros nec esse Romae unde periculum libertati foret; id summa ope tuendum esse, neque ullam rem quae eo pertineat contemnendam. inuitum se dicere hominis causa, nec dicturum fuisse ni caritas rei publicae uinceret:

<milestone unit="section" n="6"/>non credere populum Romanum solidam libertatem reciperatam esse; regium genus, regium nomen non solum in ciuitate sed etiam in imperio esse; id officere, id obstare libertati.

<milestone unit="section" n="7"/>'hunc tu' inquit 'tua uoluntate, <persName n="2"><foreName>L.</foreName> <surname>Tarquini</surname></persName>, remoue metum. meminimus, fatemur: eiecisti reges; absolue beneficium tuum, aufer hinc regium nomen. res tuas tibi non solum reddent ciues tui auctore me, sed si quid deest munifice augebunt. amicus abi; exonera ciuitatem uano forsitan metu; ita persuasum est animis cum gente

<milestone unit="section" n="8"/>Tarquinia regnum hinc abiturum.' consuli primo tam nouae rei ac subitae admiratio incluserat uocem; dicere deinde incipientem primores ciuitatis circumsistunt, eadem multis precibus orant.

<milestone unit="section" n="9"/><pb id="p.2004" n="Sp Lucretius"/>et ceteri quidem mouebant minus: postquam <persName n="2"><foreName>Sp.</foreName> <surname>Lucretius</surname></persName>, maior aetate ac dignitate, socer praeterea ipsius, agere uarie rogando alternis suadendoque coepit ut uinci se consensu ciuitatis pateretur,

<milestone unit="section" n="10"/>timens consul ne postmodum priuato sibi eadem illa cum bonorum amissione additaque alia insuper ignominia acciderent, abdicauit se consulatu rebusque suis omnibus Lauinium translatis ciuitate cessit.

<milestone unit="section" n="11"/>Brutus ex senatus consulto ad populum tulit ut omnes Tarquiniae gentis exsules essent; collegam sibi comitiis centuriatis creauit <persName n="2"><foreName>P.</foreName> <surname>Ualerium</surname></persName>, quo adiutore reges eiecerat. </p><p><milestone unit="chapter" n="3"/>

<milestone unit="section" n="1"/>cum haud cuiquam in dubio esset bellum ab Tarquiniis imminere, id quidem spe omnium serius fuit; ceterum, id quod non timebant, per dolum ac proditionem prope libertas amissa est.

<milestone unit="section" n="2"/>erant in Romana iuuentute adulescentes aliquot, nec ii tenui loco orti, quorum in regno libido solutior fuerat, aequales sodalesque adulescentium Tarquiniorum, adsueti more regio uiuere.

<milestone unit="section" n="3"/>eam tum, aequato iure omnium, licentiam quaerentes, libertatem aliorum in suam uertisse seruitutem inter se conquerebantur: regem hominem esse, a quo impetres, ubi ius, ubi iniuria opus sit; esse gratiae locum, esse beneficio; et irasci et ignoscere posse; inter amicum atque inimicum discrimen nosse;

<milestone unit="section" n="4"/>leges rem surdam, inexorabilem esse, salubriorem melioremque inopi quam potenti; nihil laxamenti nec ueniae habere, si modum excesseris; periculosum esse in tot humanis erroribus sola innocentia uiuere.

<milestone unit="section" n="5"/>ita iam sua sponte aegris animis legati ab regibus superueniunt, sine mentione reditus bona tantum repetentes. eorum uerba postquam in senatu audita sunt, per aliquot dies ea consultatio tenuit, ne non reddita belli causa, reddita belli materia et adiumentum essent.

<milestone unit="section" n="6"/><pb id="p.2005" n="aperte bona re"/>interim legati alia moliri; aperte bona repetentes clam reciperandi regni consilia struere; et tamquam ad id quod agi uidebatur ambientes, nobilium adulescentium animos pertemptant.

<milestone unit="section" n="7"/>a quibus placide oratio accepta est, iis litteras ab Tarquiniis reddunt et de accipiendis clam nocte in urbem regibus conloquuntur. </p><p><milestone unit="chapter" n="4"/>

<milestone unit="section" n="1"/>Uitelliis Aquiliisque fratribus primo commissa res est. Uitelliorum soror consuli nupta Bruto erat, iamque ex eo matrimonio adulescentes erant liberi, Titus Tiberiusque; eos quoque in societatem consilii auunculi adsumunt.

<milestone unit="section" n="2"/>praeterea aliquot nobiles adulescentes conscii adsumpti, quorum uetustate memoria abiit.

<milestone unit="section" n="3"/>interim cum in senatu uicisset sententia quae censebat reddenda bona, eamque ipsam causam morae in urbe haberent legati quod spatium ad uehicula comparanda a consulibus sumpsissent quibus regum asportarent res, omne id tempus cum coniuratis consultando absumunt, euincuntque instando ut litterae sibi ad Tarquinios darentur:

<milestone unit="section" n="4"/>nam aliter qui credituros eos non uana ab legatis super rebus tantis adferri? datae litterae ut pignus fidei essent, manifestum facinus fecerunt.

<milestone unit="section" n="5"/>nam cum pridie quam legati ad Tarquinios proficiscerentur cenatum forte apud Uitellios esset, coniuratique ibi, remotis arbitris, multa inter se de nouo, ut fit, consilio egissent, sermonem eorum ex seruis unus excepit,

<milestone unit="section" n="6"/>qui iam antea id senserat agi, sed eam occasionem, ut litterae legatis darentur quae deprehensae rem coarguere possent, exspectabat. postquam datas sensit, rem ad consules detulit.

<milestone unit="section" n="7"/><pb id="p.2006" n="addubitatum es"/>consules ad deprehendendos legatos coniuratosque profecti domo sine tumultu rem omnem oppressere; litterarum in primis habita cura ne interciderent. proditoribus extemplo in uincla coniectis, de legatis paululum addubitatum est; et quamquam uisi sunt commisisse ut hostium loco essent, ius tamen gentium ualuit. </p><p><milestone unit="chapter" n="5"/>

<milestone unit="section" n="1"/>de bonis regiis, quae reddi ante censuerant, res integra refertur ad patres. ibi uicit ira; uetuere reddi, uetuere in publicum redigi.

<milestone unit="section" n="2"/>diripienda plebi sunt data, ut contacta regia praeda spem in perpetuum cum iis pacis amitteret. ager Tarquiniorum qui inter urbem ac Tiberim fuit, consecratus Marti, Martius deinde campus fuit.

<milestone unit="section" n="3"/>forte ibi tum seges farris dicitur fuisse matura messi. quem campi fructum quia religiosum erat consumere, desectam cum stramento segetem magna uis hominum simul immissa corbibus fudere in Tiberim tenui fluentem aqua, ut mediis caloribus solet. ita in uadis haesitantes frumenti aceruos sedisse inlitos limo;

<milestone unit="section" n="4"/>insulam inde paulatim, et aliis quae fert temere flumen eodem inuectis, factam; postea credo additas moles manuque adiutum, ut tam eminens area firmaque templis quoque ac porticibus sustinendis esset.

<milestone unit="section" n="5"/>direptis bonis regum damnati proditores sumptumque supplicium, conspectius eo quod poenae capiendae ministerium patri de liberis consulatus imposuit, et qui spectator erat amouendus, eum ipsum fortuna exactorem supplicii dedit.

<milestone unit="section" n="6"/><pb id="p.2007" n="homines quam s"/>stabant deligati ad palum nobilissimi iuuenes; sed a ceteris, uelut ab ignotis capitibus, consulis liberi omnium in se auerterant oculos, miserebatque non poenae magis homines quam sceleris quo poenam meriti essent:

<milestone unit="section" n="7"/>illos eo potissimum anno patriam liberatam, patrem liberatorem, consulatum ortum ex domo Iunia, patres, plebem, quidquid deorum hominumque Romanorum esset, induxisse in animum ut superbo quondam regi, tum infesto exsuli proderent.

<milestone unit="section" n="8"/>consules in sedem processere suam, missique lictores ad sumendum supplicium. nudatos uirgis caedunt securique feriunt, cum inter omne tempus pater uoltusque et os eius spectaculo esset, eminente animo patrio inter publicae poenae ministerium.

<milestone unit="section" n="9"/>secundum poenam nocentium, ut in utramque partem arcendis sceleribus exemplum nobile esset, praemium indici pecunia ex aerario, libertas et ciuitas data.

<milestone unit="section" n="10"/>ille primum dicitur uindicta liberatus; quidam uindictae quoque nomen tractum ab illo putant; Uindicio ipsi nomen fuisse. post illum obseruatum ut qui ita liberati essent in ciuitatem accepti uiderentur. </p><p><milestone unit="chapter" n="6"/>

<milestone unit="section" n="1"/>his sicut acta erant nuntiatis incensus Tarquinius non dolore solum tantae ad inritum cadentis spei sed etiam odio iraque, postquam dolo uiam obsaeptam uidit, bellum aperte moliendum ratus circumire supplex Etruriae urbes;

<milestone unit="section" n="2"/>orare maxime Ueientes Tarquiniensesque, ne &lt;ex&gt; se ortum, eiusdem sanguinis, extorrem, egentem ex tanto modo regno cum liberis adulescentibus ante oculos suos perire sinerent: alios peregre in regnum Romam accitos: se regem, augentem bello Romanum imperium, a proximis scelerata coniuratione pulsum.

<milestone unit="section" n="3"/><pb id="p.2008" n="uisus sit par"/>eos inter se, quia nemo unus satis dignus regno uisus sit, partes regni rapuisse; bona sua diripienda populo dedisse, ne quis expers sceleris esset. patriam se regnumque suum repetere et persequi ingratos ciues uelle. ferrent opem, adiuuarent; suas quoque ueteres iniurias ultum irent, totiens caesas legiones, agrum ademptum.

<milestone unit="section" n="4"/>haec mouerunt Ueientes, ac pro se quisque Romano saltem duce ignominias demendas belloque amissa repetenda minaciter fremunt. Tarquinienses nomen ac cognatio mouet: pulchrum uidebatur suos Romae regnare.

<milestone unit="section" n="5"/>ita duo duarum ciuitatium exercitus ad repetendum regnum belloque persequendos Romanos secuti Tarquinium. postquam in agrum Romanum uentum est, obuiam hosti consules eunt.

<milestone unit="section" n="6"/>Ualerius quadrato agmine peditem ducit: Brutus ad explorandum cum equitatu antecessit. eodem modo primus eques hostium agminis fuit; praeerat Arruns Tarquinius filius regis, rex ipse cum legionibus sequebatur.

<milestone unit="section" n="7"/>Arruns ubi ex lictoribus procul consulem esse, deinde iam propius ac certius facie quoque Brutum cognouit, inflammatus ira 'ille est uir' inquit, 'qui nos extorres expulit patria. ipse en ille nostris decoratus insignibus magnifice incedit. di regum ultores adeste.'

<milestone unit="section" n="8"/> concitat calcaribus equum atque in ipsum infestus consulem derigit. sensit in se iri Brutus; decorum erat tum ipsis capessere pugnam ducibus; auide itaque se certamini offert;

<milestone unit="section" n="9"/><pb id="p.2009" n="duabus haerent"/>adeoque infestis animis concurrerunt, neuter dum hostem uolneraret sui protegendi corporis memor, ut contrario ictu per parmam uterque transfixus duabus haerentes hastis moribundi ex equis lapsi sint.

<milestone unit="section" n="10"/>simul et cetera equestris pugna coepit, neque ita multo post et pedites superueniunt. ibi uaria uictoria et uelut aequo Marte pugnatum est; dextera utrimque cornua uicere, laeua superata.

<milestone unit="section" n="11"/>Ueientes, uinci ab Romano milite adsueti, fusi fugatique: Tarquiniensis, nouus hostis, non stetit solum, sed etiam ab sua parte Romanum pepulit. </p><p><milestone unit="chapter" n="7"/>

<milestone unit="section" n="1"/>ita cum pugnatum esset, tantus terror Tarquinium atque Etruscos incessit ut omissa inrita re nocte ambo exercitus, Ueiens Tarquiniensisque, suas quisque abirent domos.

<milestone unit="section" n="2"/>adiciunt miracula huic pugnae: silentio proximae noctis ex silua Arsia ingentem editam uocem; Siluani uocem eam creditam; haec dicta: uno plus Tuscorum cecidisse in acie;

<milestone unit="section" n="3"/>uincere bello Romanum. ita certe inde abiere, Romani ut uictores, Etrusci pro uictis; nam postquam inluxit nec quisquam hostium in conspectu erat, <persName n="2"><foreName>P.</foreName> <surname>Ualerius</surname></persName> consul spolia legit triumphansque inde Romam rediit.

<milestone unit="section" n="4"/>collegae funus quanto tum potuit apparatu fecit; sed multo maius morti decus publica fuit maestitia, eo ante omnia insignis quia matronae annum ut parentem eum luxerunt, quod tam acer ultor uiolatae pudicitiae fuisset.

<milestone unit="section" n="5"/>consuli deinde qui superfuerat, ut sunt mutabiles uolgi animi, ex fauore non inuidia modo sed suspicio etiam cum atroci crimine orta.

<milestone unit="section" n="6"/>regnum eum adfectare fama ferebat, quia nec collegam subrogauerat in locum Bruti et aedificabat in summa Uelia: ibi alto atque munito loco arcem inexpugnabilem fieri.

<milestone unit="section" n="7"/><pb id="p.2010" n="submissis fasc"/>haec dicta uolgo creditaque cum indignitate angerent consulis animum, uocato ad concilium populo submissis fascibus in contionem escendit. gratum multitudini spectaculum fuit, submissa sibi esse imperii insignia confessionemque factam populi quam consulis maiestatem uimque maiorem esse.

<milestone unit="section" n="8"/>ibi audire iussis consul laudare fortunam collegae, quod liberata patria, in summo honore, pro re publica dimicans, matura gloria necdum se uertente in inuidiam, mortem occubuisset: se superstitem gloriae suae ad crimen atque inuidiam superesse; ex liberatore patriae ad Aquilios se Uitelliosque recidisse.

<milestone unit="section" n="9"/>'nunquamne ergo' inquit, 'ulla adeo uobis spectata uirtus erit, ut suspicione uiolari nequeat? ego me, illum acerrimum regum hostem, ipsum cupiditatis regni crimen subiturum timerem?

<milestone unit="section" n="10"/>ego si in ipsa arce Capitolioque habitarem, metui me crederem posse a ciuibus meis? tam leui momento mea apud uos fama pendet? adeone est fundata leuiter fides ut ubi sim quam qui sim magis referat?

<milestone unit="section" n="11"/>non obstabunt Publi Ualeri aedes libertati uestrae, Quirites; tuta erit uobis Uelia; deferam non in planum modo aedes sed colli etiam subiciam, ut uos supra suspectum me ciuem habitetis; in Uelia aedificent quibus melius quam <persName n="2"><foreName>P.</foreName> <surname>Ualerio</surname></persName> creditur libertas.' delata confestim materia omnis infra Ueliam et,

<milestone unit="section" n="12"/><pb id="p.2011"/>ubi nunc Uicae Potae &lt;aedes&gt; est, domus in infimo cliuo aedificata. </p><p><milestone unit="chapter" n="8"/>

<milestone unit="section" n="1"/>latae deinde leges, non solum quae regni suspicione consulem absoluerent, sed quae adeo in contrarium uerterent ut popularem etiam facerent; inde cognomen factum Publicolae est.

<milestone unit="section" n="2"/>ante omnes de prouocatione aduersus magistratus ad populum sacrandoque cum bonis capite eius qui regni occupandi consilia inisset gratae in uolgus leges fuere.

<milestone unit="section" n="3"/>quas cum solus pertulisset, ut sua unius in his gratia esset, tum deinde comitia collegae subrogando habuit.

<milestone unit="section" n="4"/>creatus <persName n="2"><foreName>Sp.</foreName> <surname>Lucretius</surname></persName> consul, qui magno natu, non sufficientibus iam uiribus ad consularia munera obeunda, intra paucos dies moritur. suffectus in Lucreti locum <persName n="3"><foreName>M.</foreName> <surname>Horatius</surname> <addName>Puluillus</addName></persName>.

<milestone unit="section" n="5"/>apud quosdam ueteres auctores non inuenio Lucretium consulem; Bruto statim Horatium suggerunt; credo, quia nulla gesta res insignem fecerit consulatum, memoria intercidisse.

<milestone unit="section" n="6"/>nondum dedicata erat in Capitolio Iouis aedes; Ualerius Horatiusque consules sortiti uter dedicaret. Horatio sorte euenit: Publicola ad Ueientium bellum profectus.

<milestone unit="section" n="7"/><pb id="p.2012" n="non posse "/>aegrius quam dignum erat tulere Ualeri necessarii dedicationem tam incliti templi Horatio dari. id omnibus modis impedire conati, postquam alia frustra temptata erant, postem iam tenenti consuli foedum inter precationem deum nuntium incutiunt, mortuum eius filium esse, funestaque familia dedicare eum templum non posse.

<milestone unit="section" n="8"/>non crediderit factum an tantum animo roboris fuerit, nec traditur certum nec interpretatio est facilis. nihil aliud ad eum nuntium a proposito auersus quam ut cadauer efferri iuberet, tenens postem precationem peragit et dedicat templum.

<milestone unit="section" n="9"/>haec post exactos reges domi militiaeque gesta primo anno. </p><p><milestone unit="chapter" n="9"/>

<milestone unit="section" n="1"/>inde <persName n="2"><foreName>P.</foreName> <surname>Ualerius</surname></persName> iterum <persName n="2"><foreName>T.</foreName> <surname>Lucretius</surname></persName> consules facti. iam Tarquinii ad Lartem Porsennam, Clusinum regem, perfugerant. ibi miscendo consilium precesque nunc orabant, ne se, oriundos ex Etruscis, eiusdem sanguinis nominisque, egentes exsulare pateretur,

<milestone unit="section" n="2"/>nunc monebant etiam ne orientem morem pellendi reges inultum sineret. satis libertatem ipsam habere dulcedinis.

<milestone unit="section" n="3"/>nisi quanta ui ciuitates eam expetant tanta regna reges defendant, aequari summa infimis; nihil excelsum, nihil quod supra cetera emineat, in ciuitatibus fore; adesse finem regnis, rei inter deos hominesque pulcherrimae.

<milestone unit="section" n="4"/><pb id="p.2013"/>Porsenna cum regem esse Romae &lt;tutum&gt;, tum Etruscae gentis regem, amplum Tuscis ratus, Romam infesto exercitu uenit.

<milestone unit="section" n="5"/>non unquam alias ante tantus terror senatum inuasit; adeo ualida res tum Clusina erat magnumque Porsennae nomen. nec hostes modo timebant sed suosmet ipsi ciues, ne Romana plebs, metu perculsa, receptis in urbem regibus uel cum seruitute pacem acciperet.

<milestone unit="section" n="6"/>multa igitur blandimenta plebi per id tempus ab senatu data. annonae in primis habita cura, et ad frumentum comparandum missi alii in Uolscos, alii Cumas. salis quoque uendendi arbitrium, quia impenso pretio uenibat, in publicum omne sumptum, ademptum priuatis; portoriisque et tributo plebes liberata, ut diuites conferrent qui oneri ferendo essent: pauperes satis stipendii pendere, si liberos educent.

<milestone unit="section" n="7"/>itaque haec indulgentia patrum asperis postmodum rebus in obsidione ac fame adeo concordem ciuitatem tenuit, ut regium nomen non summi magis quam infimi horrerent,

<milestone unit="section" n="8"/>nec quisquam unus malis artibus postea tam popularis esset quam tum bene imperando uniuersus senatus fuit. </p><p><milestone unit="chapter" n="10"/>

<milestone unit="section" n="1"/>cum hostes adessent, pro se quisque in urbem ex agris demigrant; urbem ipsam saepiunt praesidiis. alia muris, alia Tiberi obiecto uidebantur tuta:

<milestone unit="section" n="2"/>pons sublicius iter paene hostibus dedit, ni unus uir fuisset, Horatius Cocles; id munimentum illo die fortuna urbis Romanae habuit.

<milestone unit="section" n="3"/><pb id="p.2014" n="impetu Ianicul"/>qui positus forte in statione pontis cum captum repentino impetu Ianiculum atque inde citatos decurrere hostes uidisset trepidamque turbam suorum arma ordinesque relinquere, reprehensans singulos, obsistens obtestansque deum et hominum fidem testabatur nequiquam deserto praesidio eos fugere;

<milestone unit="section" n="4"/>si transitum [pontem] a tergo reliquissent, iam plus hostium in Palatio Capitolioque quam in Ianiculo fore. itaque monere, praedicere ut pontem ferro, igni, quacumque ui possint, interrumpant: se impetum hostium, quantum corpore uno posset obsisti, excepturum.

<milestone unit="section" n="5"/>uadit inde in primum aditum pontis, insignisque inter conspecta cedentium pugna terga obuersis comminus ad ineundum proelium armis, ipso miraculo audaciae obstupefecit hostes.

<milestone unit="section" n="6"/>duos tamen cum eo pudor tenuit, <persName n="2"><foreName>Sp.</foreName> <surname>Larcium</surname></persName> ac <persName n="2"><foreName>T.</foreName> <surname>Herminium</surname></persName>, ambos claros genere factisque.

<milestone unit="section" n="7"/><pb id="p.2015" n="reuocantibus "/>cum his primam periculi procellam et quod tumultuosissimum pugnae erat parumper sustinuit; deinde eos quoque ipsos exigua parte pontis relicta reuocantibus qui rescindebant cedere in tutum coegit.

<milestone unit="section" n="8"/>circumferens inde truces minaciter oculos ad proceres Etruscorum nunc singulos prouocare, nunc increpare omnes: seruitia regum superborum, suae libertatis immemores alienam oppugnatum uenire.

<milestone unit="section" n="9"/>cunctati aliquamdiu sunt, dum alius alium, ut proelium incipiant, circumspectant; pudor deinde commouit aciem, et clamore sublato undique in unum hostem tela coniciunt.

<milestone unit="section" n="10"/>quae cum in obiecto cuncta scuto haesissent, neque ille minus obstinatus ingenti pontem obtineret gradu, iam impetu conabantur detrudere uirum, cum simul fragor rupti pontis, simul clamor Romanorum, alacritate perfecti operis sublatus, pauore subito impetum sustinuit.

<milestone unit="section" n="11"/>tum Cocles 'Tiberine pater' inquit, 'te sancte precor, haec arma et hunc militem propitio flumine accipias.' ita sic armatus in Tiberim desiluit multisque superincidentibus telis incolumis ad suos tranauit, rem ausus plus famae habituram ad posteros quam fidei.

<milestone unit="section" n="12"/>grata erga tantam uirtutem ciuitas fuit; statua in comitio posita; agri quantum uno die circumarauit, datum.

<milestone unit="section" n="13"/>priuata quoque inter publicos honores studia eminebant; nam in magna inopia pro domesticis copiis unusquisque ei aliquid, fraudans se ipse uictu suo, contulit. </p><p><milestone unit="chapter" n="11"/>

<milestone unit="section" n="1"/>Porsinna primo conatu repulsus, consiliis ab oppugnanda urbe ad obsidendam uersis, praesidio in Ianiculo locato, ipse in plano ripisque Tiberis castra posuit,

<milestone unit="section" n="2"/>nauibus undique accitis et ad custodiam ne quid Romam frumenti subuehi sineret, et ut praedatum milites trans flumen per occasiones aliis atque aliis locis traiceret;

<milestone unit="section" n="3"/>breuique adeo infestum omnem Romanum agrum reddidit ut non cetera solum ex agris sed pecus quoque omne in urbem compelleretur, neque quisquam extra portas propellere auderet.

<milestone unit="section" n="4"/><pb id="p.2016" n="licentiae Etru"/>hoc tantum licentiae Etruscis non metu magis quam consilio concessum. namque Ualerius consul intentus in occasionem multos simul et effusos improuiso adoriundi, in paruis rebus neglegens ultor, grauem se ad maiora uindicem seruabat.

<milestone unit="section" n="5"/>itaque ut eliceret praedatores, edicit suis postero die frequentes porta Esquilina, quae auersissima ab hoste erat, expellerent pecus, scituros id hostes ratus, quod in obsidione et fame seruitia infida transfugerent.

<milestone unit="section" n="6"/>et sciere perfugae indicio; multoque plures, ut in spem uniuersae praedae, flumen traiciunt.

<milestone unit="section" n="7"/><persName n="2"><foreName>P.</foreName> <surname>Ualerius</surname></persName> inde <persName n="2"><foreName>T.</foreName> <surname>Herminium</surname></persName> cum modicis copiis ad secundum lapidem Gabina uia occultum considere iubet, <persName n="2"><foreName>Sp.</foreName> <surname>Larcium</surname></persName> cum expedita iuuentute ad portam Collinam stare donec hostis praetereat; inde se obicere ne sit ad flumen reditus.

<milestone unit="section" n="8"/>consulum alter <persName n="2"><foreName>T.</foreName> <surname>Lucretius</surname></persName> porta Naeuia cum aliquot manipulis militum egressus; ipse Ualerius Caelio monte cohortes delectas educit, hique primi apparuere hosti.

<milestone unit="section" n="9"/>Herminius ubi tumultum sensit, concurrit ex insidiis, uersisque in Lucretium Etruscis terga caedit; dextra laeuaque, hinc a porta Collina, illinc ab Naeuia, redditus clamor;

<milestone unit="section" n="10"/>ita caesi in medio praedatores, neque ad pugnam uiribus pares et ad fugam saeptis omnibus uiis. finisque ille tam effuse euagandi Etruscis fuit.

<milestone unit="chapter" n="12"/>

<milestone unit="section" n="1"/><pb id="p.2017"/></p><p>obsidio erat nihilo minus et frumenti cum summa caritate inopia, sedendoque expugnaturum se urbem spem Porsinna habebat,

<milestone unit="section" n="2"/>cum <persName n="2"><foreName>C.</foreName> <surname>Mucius</surname></persName>, adulescens nobilis, cui indignum uidebatur populum Romanum seruientem cum sub regibus esset nullo bello nec ab hostibus ullis obsessum esse, liberum eundem populum ab iisdem Etruscis obsideri quorum

<milestone unit="section" n="3"/>saepe exercitus fuderit,&mdash;itaque magno audacique aliquo facinore eam indignitatem uindicandam ratus, primo sua sponte penetrare in hostium castra constituit;

<milestone unit="section" n="4"/>dein metuens ne si consulum iniussu et ignaris omnibus iret, forte deprehensus a custodibus Romanis retraheretur ut transfuga, fortuna tum urbis crimen adfirmante, senatum adit.

<milestone unit="section" n="5"/>'transire Tiberim' inquit, 'patres, et intrare, si possim, castra hostium uolo, non praedo nec populationum in uicem ultor; maius si di iuuant in animo est facinus.' adprobant patres; abdito intra uestem ferro proficiscitur.

<milestone unit="section" n="6"/>ubi eo uenit, in confertissima turba prope regium tribunal constitit.

<milestone unit="section" n="7"/>ibi cum stipendium militibus forte daretur et scriba cum rege sedens pari fere ornatu multa ageret eum&lt;que&gt; milites uolgo adirent, timens sciscitari uter Porsinna esset, ne ignorando regem semet ipse aperiret quis esset, quo temere traxit fortuna facinus, scribam pro rege obtruncat.

<milestone unit="section" n="8"/>uadentem inde qua per trepidam turbam cruento mucrone sibi ipse fecerat uiam, cum concursu ad clamorem facto comprehensum regii satellites retraxissent, ante tribunal regis destitutus, tum quoque inter tantas fortunae minas metuendus magis quam metuens,

<milestone unit="section" n="9"/><pb id="p.2018"/>'Romanus sum' inquit, 'ciuis; <persName n="2"><foreName>C.</foreName> <surname>Mucium</surname></persName> uocant. hostis hostem occidere uolui, nec ad mortem minus animi est, quam fuit ad caedem; et facere et pati fortia Romanum est.

<milestone unit="section" n="10"/>nec unus in te ego hos animos gessi; longus post me ordo est idem petentium decus. proinde in hoc discrimen, si iuuat, accingere, ut in singulas horas capite dimices tuo, ferrum hostemque in uestibulo habeas regiae. hoc tibi iuuentus Romana indicimus bellum.

<milestone unit="section" n="11"/>nullam aciem, nullum proelium timueris; uni tibi et cum singulis res erit.'

<milestone unit="section" n="12"/> cum rex simul ira infensus periculoque conterritus circumdari ignes minitabundus iuberet nisi expromeret propere quas insidiarum sibi minas per ambages iaceret,

<milestone unit="section" n="13"/>'en tibi' inquit, 'ut sentias quam uile corpus sit iis qui magnam gloriam uident'; dextramque accenso ad sacrificium foculo inicit. quam cum uelut alienato ab sensu torreret animo, prope attonitus miraculo rex cum ab sede sua prosiluisset amouerique ab altaribus iuuenem iussisset,

<milestone unit="section" n="14"/>'tu uero abi' inquit, 'in te magis quam in me hostilia ausus. iuberem macte uirtute esse, si pro mea patria ista uirtus staret; nunc iure belli liberum te, intactum inuiolatumque hinc dimitto.'

<milestone unit="section" n="15"/> tunc Mucius, quasi remunerans meritum, 'quando quidem' inquit, 'est apud te uirtuti honos, ut beneficio tuleris a me quod minis nequisti, trecenti coniurauimus principes iuuentutis Romanae ut in te hac uia grassaremur.

<milestone unit="section" n="16"/>mea prima sors fuit; ceteri ut cuiusque ceciderit primi quoad te opportunum fortuna dederit, suo quisque tempore aderunt.' </p><p><milestone unit="chapter" n="13"/>

<milestone unit="section" n="1"/>Mucium dimissum, cui postea Scaeuolae a clade dextrae manus cognomen inditum, legati a Porsinna Romam secuti sunt;

<milestone unit="section" n="2"/><pb id="p.2019"/>adeo mouerat eum et primi periculi casus, &lt;a&gt; quo nihil se praeter errorem insidiatoris texisset, et subeunda dimicatio totiens quot coniurati superessent, ut pacis condiciones ultro ferret Romanis.

<milestone unit="section" n="3"/>iactatum in condicionibus nequiquam de Tarquiniis in regnum restituendis, magis quia id negare ipse nequiuerat Tarquiniis quam quod negatum iri sibi ab Romanis ignoraret.

<milestone unit="section" n="4"/>de agro Ueientibus restituendo impetratum, expressaque necessitas obsides dandi Romanis, si Ianiculo praesidium deduci uellent. his condicionibus composita pace, exercitum ab Ianiculo deduxit Porsinna et agro Romano excessit.

<milestone unit="section" n="5"/>patres <persName n="2"><foreName>C.</foreName> <surname>Mucio</surname></persName> uirtutis causa trans Tiberim agrum dono dedere, quae postea sunt Mucia prata appellata.

<milestone unit="section" n="6"/>ergo ita honorata uirtute, feminae quoque ad publica decora excitatae, et Cloelia uirgo una ex obsidibus, cum castra Etruscorum forte haud procul ripa Tiberis locata essent, frustrata custodes, dux agminis uirginum inter tela hostium Tiberim tranauit, sospitesque omnes Romam ad propinquos restituit.

<milestone unit="section" n="7"/>quod ubi regi nuntiatum est, primo incensus ira oratores Romam misit ad Cloeliam obsidem deposcendam: alias haud magni facere.

<milestone unit="section" n="8"/>deinde in admirationem uersus, supra Coclites Muciosque dicere id facinus esse, et prae se ferre quemadmodum si non dedatur obses, pro rupto foedus se habiturum, sic deditam &lt;intactam&gt; inuiolatamque ad suos remissurum.

<milestone unit="section" n="9"/><pb id="p.2020" n="ex foedere res"/>utrimque constitit fides; et Romani pignus pacis ex foedere restituerunt, et apud regem Etruscum non tuta solum sed honorata etiam uirtus fuit, laudatamque uirginem parte obsidum se donare dixit; ipsa quos uellet legeret.

<milestone unit="section" n="10"/>productis omnibus elegisse impubes dicitur; quod et uirginitati decorum et consensu obsidum ipsorum probabile erat eam aetatem potissimum liberari ab hoste quae maxime opportuna iniuriae esset.

<milestone unit="section" n="11"/>pace redintegrata Romani nouam in femina uirtutem nouo genere honoris, statua equestri, donauere; in summa Sacra uia fuit posita uirgo insidens equo. </p><p><milestone unit="chapter" n="14"/>

<milestone unit="section" n="1"/>huic tam pacatae profectioni ab urbe regis Etrusci abhorrens mos traditus ab antiquis usque ad nostram aetatem inter cetera sollemnia manet, bona Porsennae regis uendendi.

<milestone unit="section" n="2"/>cuius originem moris necesse est aut inter bellum natam esse neque omissam in pace, aut a mitiore creuisse principio quam hic prae se ferat titulus bona hostiliter uendendi.

<milestone unit="section" n="3"/>proximum uero est ex iis quae traduntur Porsennam discedentem ab Ianiculo castra opulenta, conuecto ex propinquis ac fertilibus Etruriae aruis commeatu, Romanis dono dedisse, inopi tum urbe ab longinqua obsidione;

<milestone unit="section" n="4"/>ea deinde, ne populo immisso diriperentur hostiliter, uenisse, bonaque Porsennae appellata, gratiam muneris magis significante titulo quam auctionem fortunae regiae quae ne in potestate quidem populi Romani esset.

<milestone unit="section" n="5"/><pb id="p.2021" n="exercitus addu"/>omisso Romano bello Porsenna, ne frustra in ea loca exercitus adductus uideretur, cum parte copiarum filium Arruntem Ariciam oppugnatum mittit.

<milestone unit="section" n="6"/>primo Aricinos res necopinata perculerat; arcessita deinde auxilia et a Latinis populis et a Cumis tantum spei fecere, ut acie decernere auderent. proelio inito, adeo concitato impetu se intulerant Etrusci ut funderent ipso incursu Aricinos:

<milestone unit="section" n="7"/>Cumanae cohortes arte aduersus uim usae declinauere paululum, effuseque praelatos hostes conuersis signis ab tergo adortae sunt.

<milestone unit="section" n="8"/>ita in medio prope iam uictores caesi Etrusci. pars perexigua, duce amisso, quia nullum propius perfugium erat, Romam inermes et fortuna et specie supplicum delati sunt.

<milestone unit="section" n="9"/>ibi benigne excepti diuisique in hospitia. curatis uolneribus, alii profecti domos, nuntii hospitalium beneficiorum: multos Romae hospitum urbisque caritas tenuit. his locus ad habitandum datus quem deinde Tuscum uicum appellarunt. </p><p><milestone unit="chapter" n="15"/>

<milestone unit="section" n="1"/><pb id="p.2022" n="P Ualerius Pu"/><persName><foreName>Sp.</foreName> &lt;<surname>Larcius</surname></persName> inde et&gt; <persName n="2"><foreName>T.</foreName> <surname>Herminius</surname></persName>, <persName n="2"><foreName>P.</foreName> <surname>Lucretius</surname></persName> inde et <persName n="3"><foreName>P.</foreName> <surname>Ualerius</surname> <addName>Publicola</addName></persName> consules facti. eo anno postremum legati a Porsenna de reducendo in regnum Tarquinio uenerunt; quibus cum responsum esset missurum ad regem senatum legatos, missi confestim honoratissimus quisque ex patribus.

<milestone unit="section" n="2"/>non quin breuiter reddi responsum potuerit non recipi reges, ideo potius delectos patrum ad eum missos quam legatis eius Romae daretur responsum, sed ut in perpetuum mentio eius rei finiretur, neu in tantis mutuis beneficiis in uicem animi sollicitarentur, cum ille peteret quod contra libertatem populi Romani esset, Romani, nisi in perniciem suam faciles esse uellent, negarent cui nihil negatum uellent.

<milestone unit="section" n="3"/>non in regno populum Romanum sed in libertate esse. ita induxisse in animum, hostibus portas potius quam regibus patefacere; ea esse uota omnium ut qui libertati erit in illa urbe finis, idem urbi sit.

<milestone unit="section" n="4"/>proinde si saluam esse uellet Romam, ut patiatur liberam esse orare.

<milestone unit="section" n="5"/>rex uerecundia uictus 'quando id certum atque obstinatum est' inquit, 'neque ego obtundam saepius eadem nequiquam agendo, nec Tarquinios spe auxilii, quod nullum in me est, frustrabor. alium hinc, seu bello opus est seu quiete, exsilio quaerant locum, ne quid meam uobiscum pacem distineat.' dictis facta amiciora adiecit;

<milestone unit="section" n="6"/>obsidum quod reliquum erat reddidit; agrum Ueientem, foedere ad Ianiculum icto ademptum, restituit.

<milestone unit="section" n="7"/><pb id="p.2023" n="ad generum Ma"/>Tarquinius spe omni reditus incisa exsulatum ad generum Mamilium Octauium Tusculum abiit. Romanis pax fida [ita] cum Porsenna fuit. </p><p><milestone unit="chapter" n="16"/>

<milestone unit="section" n="1"/>consules <persName n="2"><foreName>M.</foreName> <surname>Ualerius</surname></persName> <persName n="2"><foreName>P.</foreName> <surname>Postumius</surname></persName>. eo anno bene pugnatum cum Sabinis; consules triumpharunt. maiore inde mole Sabini bellum parabant.

<milestone unit="section" n="2"/>aduersus eos et ne quid simul ab Tusculo, unde etsi non apertum, suspectum tamen bellum erat, repentini periculi oreretur, <persName n="2"><foreName>P.</foreName> <surname>Ualerius</surname></persName> quartum <persName n="2"><foreName>T.</foreName> <surname>Lucretius</surname></persName> iterum consules facti.

<milestone unit="section" n="3"/>seditio inter belli pacisque auctores orta in Sabinis aliquantum inde uirium transtulit ad Romanos.

<milestone unit="section" n="4"/>namque Attius Clausus, cui postea Appio Claudio fuit Romae nomen, cum pacis ipse auctor a turbatoribus belli premeretur nec par factioni esset, ab Inregillo, magna clientium comitatus manu, Romam transfugit.

<milestone unit="section" n="5"/>his ciuitas data agerque trans Anienem; Uetus Claudia tribus&mdash;additis postea nouis tribulibus&mdash;qui ex eo uenirent agro appellati. Appius inter patres lectus, haud ita multo post in principum dignationem peruenit.

<milestone unit="section" n="6"/>consules infesto exercitu in agrum Sabinum profecti cum ita uastatione, dein proelio adflixissent opes hostium ut diu nihil inde rebellionis timeri posset, triumphantes Romam redierunt.

<milestone unit="section" n="7"/><pb id="p.2024" n="ut funeri sump"/><persName n="2"><foreName>P.</foreName> <surname>Ualerius</surname></persName>, omnium consensu princeps belli pacisque artibus, anno post Agrippa Menenio <persName n="2"><foreName>P.</foreName> <surname>Postumio</surname></persName> consulibus moritur, gloria ingenti, copiis familiaribus adeo exiguis, ut funeri sumptus deesset; de publico est datus. luxere matronae ut Brutum.

<milestone unit="section" n="8"/>eodem anno duae coloniae Latinae, Pometia et Cora, ad Auruncos deficiunt. cum Auruncis bellum initum; fusoque ingenti exercitu, qui se ingredientibus fines consulibus ferociter obtulerat, omne Auruncum bellum Pometiam compulsum est.

<milestone unit="section" n="9"/>nec magis post proelium quam in proelio caedibus temperatum est; et caesi aliquanto plures erant quam capti, et captos passim trucidauerunt; ne ab obsidibus quidem, qui trecenti accepti numero erant, ira belli abstinuit. et hoc anno Romae triumphatum. </p><p><milestone unit="chapter" n="17"/>

<milestone unit="section" n="1"/>secuti consules Opiter Uerginius <persName n="3"><foreName>Sp.</foreName> <surname>Cassius</surname></persName> Pometiam primo ui, deinde uineis aliisque operibus oppugnarunt.

<milestone unit="section" n="2"/>in quos Aurunci magis iam inexpiabili odio quam spe aliqua aut occasione coorti, cum plures igni quam ferro armati excucurrissent, caede incendioque cuncta complent.

<milestone unit="section" n="3"/>uineis incensis, multis hostium uolneratis et occisis, consulum quoque alterum&mdash;sed utrum auctores non adiciunt&mdash;graui uolnere ex equo deiectum prope interfecerunt.

<milestone unit="section" n="4"/>Romam inde male gesta re reditum; inter multos saucios consul spe incerta uitae relatus. interiecto deinde haud magno spatio, quod uolneribus curandis supplendoque exercitui satis esset, cum ira maiore, tum uiribus etiam auctis Pometiae arma inlata.

<milestone unit="section" n="5"/>et cum uineis refectis aliaque mole belli iam in eo esset ut in muros euaderet miles, deditio est facta.

<milestone unit="section" n="6"/><pb id="p.2025" n="Aurunci passi"/>ceterum nihilo minus foeda, dedita urbe, quam si capta foret, Aurunci passi; principes securi percussi, sub corona uenierunt coloni alii, oppidum dirutum, ager ueniit.

<milestone unit="section" n="7"/>consules magis ob iras grauiter ultas quam ob magnitudinem perfecti belli triumpharunt. </p><p><milestone unit="chapter" n="18"/>

<milestone unit="section" n="1"/>insequens annus Postumum Cominium et <persName n="2"><foreName>T.</foreName> <surname>Largium</surname></persName> consules habuit.

<milestone unit="section" n="2"/>eo anno Romae, cum per ludos ab Sabinorum iuuentute per lasciuiam scorta raperentur, concursu hominum rixa ac prope proelium fuit, paruaque ex re ad rebellionem spectare [res] uidebatur.

<milestone unit="section" n="3"/>[supra belli Latini metum.] id quoque accesserat quod triginta iam coniurasse populos concitante Octauio Mamilio satis constabat.

<milestone unit="section" n="4"/><pb id="p.2026" n="sit nec quis "/>in hac tantarum expectatione rerum sollicita ciuitate, dictatoris primum creandi mentio orta. sed nec quibus consulibus quia ex factione Tarquiniana essent&mdash;id quoque enim traditur&mdash;parum creditum sit, nec quis primum dictator creatus sit, satis constat.

<milestone unit="section" n="5"/>apud ueterrimos tamen auctores <persName n="2"><foreName>T.</foreName> <surname>Largium</surname></persName> dictatorem primum, <persName n="2"><foreName>Sp.</foreName> <surname>Cassium</surname></persName> magistrum equitum creatos inuenio. consulares legere; ita lex iubebat de dictatore creando lata.

<milestone unit="section" n="6"/>eo magis adducor ut credam Largium, qui consularis erat, potius quam <persName n="3"><foreName>M'.</foreName> <surname>Ualerium</surname> <genName>Marci filium</genName> <genName>Uolesi nepotem</genName></persName>, qui nondum consul fuerat, moderatorem et magistrum consulibus appositum;

<milestone unit="section" n="7"/>quin si maxime ex ea familia legi dictatorem uellent, patrem multo potius <persName n="2"><foreName>M.</foreName> <surname>Ualerium</surname></persName> spectatae uirtutis et consularem uirum legissent.

<milestone unit="section" n="8"/>creato dictatore primum Romae, postquam praeferri secures uiderunt, magnus plebem metus incessit, ut intentiores essent ad dicto parendum; neque enim ut in consulibus qui pari potestate essent, alterius auxilium neque prouocatio erat neque ullum usquam nisi in cura parendi auxilium.

<milestone unit="section" n="9"/>Sabinis etiam creatus Romae dictator, eo magis quod propter se creatum crediderant, metum incussit. itaque legatos de pace mittunt.

<milestone unit="section" n="10"/>quibus orantibus dictatorem senatumque ut ueniam erroris hominibus adulescentibus darent, responsum ignosci adulescentibus posse, senibus non posse qui bella ex bellis sererent.

<milestone unit="section" n="11"/>actum tamen est de pace, impetrataque foret si, quod impensae factum in bellum erat, praestare Sabini&mdash; id enim postulatum erat&mdash;in animum induxissent. bellum indictum: tacitae indutiae quietum annum tenuere. </p><p><milestone unit="chapter" n="19"/>

<milestone unit="section" n="1"/><pb id="p.2027" n="actum T Aeb"/>consules <persName n="2"><foreName>Ser.</foreName> <surname>Sulpicius</surname></persName> <persName n="2"><foreName>M'.</foreName> <surname>Tullius</surname></persName>; nihil dignum memoria actum; <persName n="2"><foreName>T.</foreName> <surname>Aebutius</surname></persName> deinde et <persName n="2"><foreName>C.</foreName> <surname>Uetusius</surname></persName>.

<milestone unit="section" n="2"/>his consulibus Fidenae obsessae, Crustumeria capta; Praeneste ab Latinis ad Romanos desciuit, nec ultra bellum Latinum, gliscens iam per aliquot annos, dilatum.

<milestone unit="section" n="3"/><persName n="2"><foreName>A.</foreName> <surname>Postumius</surname></persName> dictator, <persName n="2"><foreName>T.</foreName> <surname>Aebutius</surname></persName> magister equitum, magnis copiis peditum equitumque profecti, ad lacum Regillum in agro Tusculano agmini hostium occurrerunt,

<milestone unit="section" n="4"/>et quia Tarquinios esse in exercitu Latinorum auditum est, sustineri ira non potuit quin extemplo confligerent.

<milestone unit="section" n="5"/>ergo etiam proelium aliquanto quam cetera grauius atque atrocius fuit. non enim duces ad regendam modo consilio rem adfuere, sed suismet ipsi corporibus dimicantes miscuere certamina, nec quisquam procerum ferme hac aut illa ex acie sine uolnere praeter dictatorem Romanum excessit.

<milestone unit="section" n="6"/>in Postumium prima in acie suos adhortantem instruentemque Tarquinius Superbus, quamquam iam aetate et uiribus erat grauior, equum infestus admisit, ictusque ab latere concursu suorum receptus in tutum est.

<milestone unit="section" n="7"/>et ad alterum cornu Aebutius magister equitum in Octauium Mamilium impetum dederat; nec fefellit ueniens Tusculanum ducem, contraque et ille concitat equum.

<milestone unit="section" n="8"/><pb id="p.2028" n="percussum "/>tantaque uis infestis uenientium hastis fuit ut brachium Aebutio traiectum sit, Mamilio pectus percussum.

<milestone unit="section" n="9"/>hunc quidem in secundam aciem Latini recepere; Aebutius cum saucio brachio tenere telum non posset, pugna excessit.

<milestone unit="section" n="10"/>Latinus dux nihil deterritus uolnere proelium ciet et quia suos perculsos uidebat, arcessit cohortem exsulum Romanorum, cui <persName n="2"><foreName>L.</foreName> <surname>Tarquini</surname></persName> filius praeerat. ea quo maiore pugnabat ira ob erepta bona patriamque ademptam, pugnam parumper restituit. </p><p><milestone unit="chapter" n="20"/>

<milestone unit="section" n="1"/>referentibus iam pedem ab ea parte Romanis, <persName n="3"><foreName>M.</foreName> <surname>Ualerius</surname> <genName>Publicolae frater</genName></persName>, conspicatus ferocem iuuenem Tarquinium ostentantem se in prima exsulum acie, domestica etiam gloria accensus ut cuius familiae decus eiecti reges erant, eiusdem interfecti forent,

<milestone unit="section" n="2"/>subdit calcaria equo et Tarquinium infesto spiculo petit.

<milestone unit="section" n="3"/>Tarquinius retro in agmen suorum infenso cessit hosti: Ualerium temere inuectum in exsulum aciem ex transuerso quidam adortus transfigit, nec quicquam equitis uolnere equo retardato, moribundus Romanus labentibus super corpus armis ad terram defluxit.

<milestone unit="section" n="4"/>dictator Postumius postquam cecidisse talem uirum, exsules ferociter citato agmine inuehi, suos perculsos cedere animaduertit,

<milestone unit="section" n="5"/>cohorti suae, quam delectam manum praesidii causa circa se habebat, dat signum ut quem suorum fugientem uiderint, pro hoste habeant. ita metu ancipiti uersi a fuga Romani in hostem et restituta acies.

<milestone unit="section" n="6"/>cohors dictatoris tum primum proelium iniit; integris corporibus animisque fessos adorti exsules caedunt.

<milestone unit="section" n="7"/>ibi alia inter proceres coorta pugna. imperator Latinus, ubi cohortem exsulum a dictatore Romano prope circumuentam uidit, ex subsidiariis manipulos aliquot in primam aciem secum rapit.

<milestone unit="section" n="8"/><pb id="p.2029" n="interque eos "/>hos agmine uenientes <persName n="2"><foreName>T.</foreName> <surname>Herminius</surname></persName> legatus conspicatus, interque eos insignem ueste armisque Mamilium noscitans, tanto ui maiore quam paulo ante magister equitum cum hostium duce proelium iniit,

<milestone unit="section" n="9"/>ut et uno ictu transfixum per latus occiderit Mamilium et ipse inter spoliandum corpus hostis ueruto percussus, cum uictor in castra esset relatus, inter primam curationem exspirauerit.

<milestone unit="section" n="10"/>tum ad equites dictator aduolat, obtestans ut fesso iam pedite descendant ex equis et pugnam capessant. dicto paruere; desiliunt ex equis, prouolant in primum et pro antesignanis parmas obiciunt.

<milestone unit="section" n="11"/>recipit extemplo animum pedestris acies, postquam iuuentutis proceres aequato genere pugnae secum partem periculi sustinentes uidit. tum demum impulsi Latini perculsaque inclinauit acies.

<milestone unit="section" n="12"/>equiti admoti equi, ut persequi hostem posset; secuta et pedestris acies. ibi nihil nec diuinae nec humanae opis dictator praetermittens aedem Castori uouisse fertur ac pronuntiasse militi praemia, qui primus, qui secundus castra hostium intrasset;

<milestone unit="section" n="13"/>tantusque ardor fuit ut eodem impetu quo fuderant hostem Romani castra caperent. hoc modo ad lacum Regillum pugnatum est. dictator et magister equitum triumphantes in urbem rediere. </p><p><milestone unit="chapter" n="21"/>

<milestone unit="section" n="1"/>triennio deinde nec certa pax nec bellum fuit. consules <persName n="2"><foreName>Q.</foreName> <surname>Cloelius</surname></persName> et <persName n="2"><foreName>T.</foreName> <surname>Larcius</surname></persName>, inde <persName n="2"><foreName>A.</foreName> <surname>Sempronius</surname></persName> et <persName n="2"><foreName>M.</foreName> <surname>Minucius</surname></persName>.

<milestone unit="section" n="2"/>his consulibus aedis Saturno dedicata, Saturnalia institutus festus dies. <persName><foreName>A.</foreName> deinde <surname>Postumius</surname></persName> et <persName n="2"><foreName>T.</foreName> <surname>Uerginius</surname></persName> consules facti.

<milestone unit="section" n="3"/><pb id="p.2030" n="collega dubiae"/>hoc demum anno ad Regillum lacum pugnatum apud quosdam inuenio; <persName n="2"><foreName>A.</foreName> <surname>Postumium</surname></persName>, quia collega dubiae fidei fuerit, se consulatu abdicasse; dictatorem inde factum.

<milestone unit="section" n="4"/>tanti errores implicant temporum, aliter apud alios ordinatis magistratibus, ut nec qui consules secundum quos, nec quid quoque anno actum sit, in tanta uetustate non rerum modo sed etiam auctorum digerere possis.

<milestone unit="section" n="5"/><persName n="2"><foreName>Ap.</foreName> <surname>Claudius</surname></persName> deinde et <persName n="2"><foreName>P.</foreName> <surname>Seruilius</surname></persName> consules facti. insignis hic annus est nuntio Tarquini mortis. mortuus Cumis, quo se post fractas opes Latinorum ad Aristodemum tyrannum contulerat.

<milestone unit="section" n="6"/>eo nuntio erecti patres, erecta plebes; sed patribus nimis luxuriosa ea fuit laetitia; plebi, cui ad eam diem summa ope inseruitum erat, iniuriae a primoribus fieri coepere.

<milestone unit="section" n="7"/>eodem anno Signia colonia, quam rex Tarquinius deduxerat, suppleto numero colonorum iterum deducta est. Romae tribus una et uiginti factae. aedes Mercuri dedicata est idibus Maiis. </p><p><milestone unit="chapter" n="22"/>

<milestone unit="section" n="1"/>cum Uolscorum gente Latino bello neque pax neque bellum fuerat; nam et Uolsci comparauerant auxilia quae mitterent Latinis, ni maturatum ab dictatore Romano esset, et maturauit Romanus ne proelio uno cum Latino Uolscoque contenderet.

<milestone unit="section" n="2"/>hac ira consules in Uolscum agrum legiones duxere. Uolscos consilii poenam non metuentes necopinata res perculit; armorum immemores obsides dant trecentos principum a Cora atque Pometia liberos. ita sine certamine inde abductae legiones.

<milestone unit="section" n="3"/>nec ita multo post Uolscis leuatis metu suum rediit ingenium. rursus occultum parant bellum, Hernicis in societatem armorum adsumptis.

<milestone unit="section" n="4"/><pb id="p.2031" n="dimittunt sed"/>legatos quoque ad sollicitandum Latium passim dimittunt; sed recens ad Regillum lacum accepta cladis Latinos ira odioque eius, quicumque arma suaderet, ne ab legatis quidem uiolandis abstinuit; comprehensos Uolscos Romam duxere. ibi traditi consulibus indicatumque est Uolscos Hernicosque parare bellum Romanis.

<milestone unit="section" n="5"/>relata re ad senatum adeo fuit gratum patribus ut et captiuorum sex milia Latinis remitterent et de foedere, quod prope in perpetuum negatum fuerat, rem ad nouos magistratus traicerent.

<milestone unit="section" n="6"/>enimuero tum Latini gaudere facto; pacis auctores in ingenti gloria esse. coronam auream Ioui donum in Capitolium mittunt. cum legatis donoque qui captiuorum remissi ad suos fuerant, magna circumfusa multitudo, uenit.

<milestone unit="section" n="7"/>pergunt domos eorum apud quem quisque seruierant; gratias agunt liberaliter habiti cultique in calamitate sua; inde hospitia iungunt. nunquam alias ante publice priuatimque Latinum nomen Romano imperio coniunctius fuit. </p><p><milestone unit="chapter" n="23"/>

<milestone unit="section" n="1"/>sed et bellum Uolscum imminebat et ciuitas secum ipsa discors intestino inter patres plebemque flagrabat odio, maxime propter nexos ob aes alienum.

<milestone unit="section" n="2"/>fremebant se, foris pro libertate et imperio dimicantes, domi a ciuibus captos et oppressos esse, tutioremque in bello quam in pace et inter hostes quam inter ciues libertatem plebis esse; inuidiamque eam sua sponte gliscentem insignis unius calamitas accendit.

<milestone unit="section" n="3"/>magno natu quidam cum omnium malorum suorum insignibus se in forum proiecit. obsita erat squalore uestis, foedior corporis habitus pallore ac macie perempti;

<milestone unit="section" n="4"/><pb id="p.2032" n="ordines duxiss"/>ad hoc promissa barba et capilli efferauerant speciem oris. noscitabatur tamen in tanta deformitate, et ordines duxisse aiebant, aliaque militiae decora uolgo miserantes eum iactabant; ipse testes honestarum aliquot locis pugnarum cicatrices aduerso pectore ostentabat.

<milestone unit="section" n="5"/>sciscitantibus unde ille habitus, unde deformitas, cum circumfusa turba esset prope in contionis modum, Sabino bello ait se militantem, quia propter populationes agri non fructu modo caruerit, sed uilla incensa fuerit, direpta omnia, pecora abacta, tributum iniquo suo tempore imperatum, aes alienum fecisse.

<milestone unit="section" n="6"/>id cumulatum usuris primo se agro paterno auitoque exuisse, deinde fortunis aliis; postremo uelut tabem peruenisse ad corpus; ductum se ab creditore non in seruitium, sed in ergastulum et carnificinam esse.

<milestone unit="section" n="7"/>inde ostentare tergum foedum recentibus uestigiis uerberum. ad haec uisa auditaque clamor ingens oritur. non iam foro se tumultus tenet, sed passim totam urbem peruadit.

<milestone unit="section" n="8"/>nexi, uincti solutique, se undique in publicum proripiunt, implorant Quiritium fidem. nullo loco deest seditionis uoluntarius comes; multis passim agminibus per omnes uias cum clamore in forum curritur.

<milestone unit="section" n="9"/>magno cum periculo suo qui forte patrum in foro erant in eam turbam inciderunt;

<milestone unit="section" n="10"/>nec temperatum manibus foret, ni propere consules, <persName n="2"><foreName>P.</foreName> <surname>Seruilius</surname></persName> et <persName n="2"><foreName>Ap.</foreName> <surname>Claudius</surname></persName>, ad comprimendam seditionem interuenissent. at in eos multitudo uersa ostentare uincula sua deformitatemque aliam.

<milestone unit="section" n="11"/>haec se meritos dicere, exprobrantes suam quisque alius alibi militiam; postulare multo minaciter magis quam suppliciter ut senatum uocarent; curiamque ipsi futuri arbitri moderatoresque publici consilii circumsistunt.

<milestone unit="section" n="12"/><pb id="p.2033" n="non curia modo"/>pauci admodum patrum, quos casus obtulerat, contracti ab consulibus; ceteros metus non curia modo sed etiam foro arcebat, nec agi quicquam per infrequentiam poterat senatus.

<milestone unit="section" n="13"/>tum uero eludi atque extrahi se multitudo putare, et patrum qui abessent, non casu, non metu, sed impediendae rei causa abesse, et consules ipsos tergiuersari, nec dubie ludibrio esse miserias suas.

<milestone unit="section" n="14"/>iam prope erat ut ne consulum quidem maiestas coerceret iras hominum, cum incerti morando an ueniendo plus periculi contraherent, tandem in senatum ueniunt. frequentique tandem curia non modo inter patres sed ne inter consules quidem ipsos satis conueniebat.

<milestone unit="section" n="15"/>Appius, uehementis ingenii uir, imperio consulari rem agendam censebat; uno aut altero arrepto, quieturos alios: Seruilius, lenibus remediis aptior, concitatos animos flecti quam frangi putabat cum tutius tum facilius esse. </p><p><milestone unit="chapter" n="24"/>

<milestone unit="section" n="1"/>inter haec maior alius terror: Latini equites cum tumultuoso aduolant nuntio Uolscos infesto exercitu ad urbem oppugnandam uenire. quae audita&mdash;adeo duas ex una ciuitate discordia fecerat&mdash;longe aliter patres ac plebem adfecere.

<milestone unit="section" n="2"/>exsultare gaudio plebes; ultores superbiae patrum adesse dicere deos; alius alium confirmare ne nomina darent; cum omnibus potius quam solos perituros; patres militarent, patres arma caperent, ut penes eosdem pericula belli, penes quos praemia, essent.

<milestone unit="section" n="3"/>at uero curia, maesta ac trepida ancipiti metu et ab ciue et ab hoste, Seruilium consulem, cui ingenium magis populare erat, orare ut tantis circumuentam terroribus expediret rem publicam.

<milestone unit="section" n="4"/><pb id="p.2034" n="de maxima quid"/>tum consul misso senatu in contionem prodit. ibi curae esse patribus ostendit ut consulatur plebi; ceterum deliberationi de maxima quidem illa sed tamen parte ciuitatis metum pro uniuersa re publica interuenisse;

<milestone unit="section" n="5"/>nec posse, cum prope ad portas essent, bello praeuerti quicquam, nec, si sit laxamenti aliquid, aut plebi honestum esse, nisi mercede prius accepta, arma pro patria non cepisse, neque patribus satis decorum per metum potius quam postmodo uoluntate adflictis ciuium suorum fortunis consuluisse.

<milestone unit="section" n="6"/>contioni deinde edicto addidit fidem quo edixit ne quis ciuem Romanum uinctum aut clausum teneret, quo minus ei nominis edendi apud consules potestas fieret, neu quis militis, donec in castris esset, bona possideret aut uenderet, liberos nepotesue eius moraretur.

<milestone unit="section" n="7"/>hoc proposito edicto, et qui aderant nexi profiteri extemplo nomina, et undique ex tota urbe proripientium se ex priuato, cum retinendi ius creditori non esset, concursus in forum ut sacramento dicerent fieri.

<milestone unit="section" n="8"/>magna ea manus fuit, neque aliorum magis in Uolsco bello uirtus atque opera enituit. consul copias contra hostem educit; paruo dirimente interuallo castra ponit. </p><p><milestone unit="chapter" n="25"/>

<milestone unit="section" n="1"/>proxima inde nocte Uolsci, discordia Romana freti, si qua nocturna transitio proditioue fieri posset, temptant castra. sensere uigiles; excitatus exercitus; signo dato concursum est ad arma; ita frustra id inceptum Uolscis fuit.

<milestone unit="section" n="2"/>reliquum noctis utrimque quieti datum. postero die prima luce Uolsci fossis repletis uallum inuadunt.

<milestone unit="section" n="3"/><pb id="p.2035" n="cum consul qu"/>iamque ob omni parte munimenta uellebantur, cum consul, quamquam cuncti undique et nexi ante omnes ut signum daret clamabant, experiendi animos militum causa parumper moratus, postquam satis apparebat ingens ardor, dato tandem ad erumpendum signo militem auidum certaminis emittit.

<milestone unit="section" n="4"/>primo statim incursu pulsi hostes; fugientibus, quoad insequi pedes potuit, terga caesa; eques usque ad castra pauidos egit. mox ipsa castra legionibus circumdatis, cum Uolscos inde etiam pauor expulisset, capta direptaque.

<milestone unit="section" n="5"/>postero die ad Suessam Pometiam quo confugerant hostes legionibus ductis, intra paucos dies oppidum capitur; captum praedae datum. inde paulum recreatus egens miles;

<milestone unit="section" n="6"/>consul cum maxima gloria sua uictorem exercitum Romam reducit. decedentem Romam Ecetranorum Uolscorum legati, rebus suis timentes post Pometiam captam, adeunt. his ex senatus consulto data pax, ager ademptus. </p><p><milestone unit="chapter" n="26"/>

<milestone unit="section" n="1"/>confestim et Sabini Romanos territauere; tumultus enim fuit uerius quam bellum. nocte in urbem nuntiatum est exercitum Sabinum praedabundum ad Anienem amnem peruenisse; ibi passim diripi atque incendi uillas.

<milestone unit="section" n="2"/>missus extemplo eo cum omnibus copiis equitum <persName n="2"><foreName>A.</foreName> <surname>Postumius</surname></persName>, qui dictator bello Latino fuerat; secutus consul Seruilius cum delecta peditum manu.

<milestone unit="section" n="3"/>plerosque palantes eques circumuenit, nec aduenienti peditum agmini restitit Sabina legio. fessi cum itinere tum populatione nocturna, magna pars in uillis repleti cibo uinoque, uix fugae quod satis esset uirium habuere.

<milestone unit="section" n="4"/><pb id="p.2036" n="adeunt ni de"/>nocte una audito perfectoque bello Sabino, postero die in magna iam spe undique partae pacis, legati Aurunci senatum adeunt, ni decedatur Uolsco agro bellum indicentes.

<milestone unit="section" n="5"/>cum legatis simul exercitus Auruncorum domo profectus erat; cuius fama haud procul iam ab Aricia uisi tanto tumultu conciuit Romanos ut nec consuli ordine patres nec pacatum responsum arma inferentibus arma ipsi capientes dare possent.

<milestone unit="section" n="6"/>Ariciam infesto agmine itur; nec procul inde cum Auruncis signa conlata, proelioque uno debellatum est. </p><p><milestone unit="chapter" n="27"/>

<milestone unit="section" n="1"/>fusis Auruncis, uictor tot intra paucos dies bellis Romanus promissa consulis fidemque senatus exspectabat, cum Appius et insita superbia animo et ut collegae uanam faceret fidem, quam asperrime poterat ius de creditis pecuniis dicere. deinceps et qui ante nexi fuerant creditoribus tradebantur et nectebantur alii.

<milestone unit="section" n="2"/>quod ubi cui militi inciderat, collegam appellabat. concursus ad Seruilium fiebat; illius promissa iactabant; illi exprobrabant sua quisque belli merita cicatricesque acceptas. postulabant ut [aut] referret ad senatum, [aut] ut auxilio esset consul ciuibus suis, imperator militibus.

<milestone unit="section" n="3"/>mouebant consulem haec, sed tergiuersari res cogebat; adeo in alteram causam non collega solum praeceps erat sed omnis factio nobilium. ita medium se gerendo nec plebis uitauit odium nec apud patres gratiam iniit.

<milestone unit="section" n="4"/>patres mollem consulem et ambitiosum rati, plebes fallacem, breuique apparuit aequasse eum Appi odium.

<milestone unit="section" n="5"/><pb id="p.2037"/>certamen consulibus inciderat, uter dedicaret Mercuri aedem. senatus a se rem ad populum reiecit: utri eorum dedicatio iussu populi data esset, eum praeesse annonae, mercatorum collegium instituere, sollemnia pro pontifice iussit suscipere.

<milestone unit="section" n="6"/>populus dedicationem aedis dat <persName n="2"><foreName>M.</foreName> <surname>Laetorio</surname></persName>, primi pili centurioni, quod facile appareret non tam ad honorem eius cui curatio altior fastigio suo data esset factum quam ad consulum ignominiam.

<milestone unit="section" n="7"/>saeuire inde utique consulum alter patresque; sed plebi creuerant animi et longe alia quam primo instituerant uia grassabantur.

<milestone unit="section" n="8"/>desperato enim consulum senatusque auxilio, cum in ius duci debitorem uidissent, undique conuolabant. neque decretum exaudiri consulis prae strepitu et clamore poterat, neque cum decresset quisquam obtemperabat.

<milestone unit="section" n="9"/>ui agebatur, metusque omnis et periculum, cum in conspectu consulis singuli a pluribus uiolarentur, in creditores a debitoribus uerterant.

<milestone unit="section" n="10"/>super haec timor incessit Sabini belli; dilectuque decreto nemo nomen dedit, furente Appio et insectante ambitionem collegae, qui populari silentio rem publicam proderet et ad id quod de credita pecunia ius non dixisset, adiceret ut ne dilectum quidem ex senatus consulto haberet;

<milestone unit="section" n="11"/>non esse tamen desertam omnino rem publicam neque proiectum consulare imperium; se unum et suae et patrum maiestatis uindicem fore.

<milestone unit="section" n="12"/><pb id="p.2038" n="pertinacia for"/>cum circumstaret cotidiana multitudo licentia accensa, arripi unum insignem ducem seditionum iussit. ille cum a lictoribus iam traheretur prouocauit; nec cessisset prouocationi consul, quia non dubium erat populi iudicium, nisi aegre uicta pertinacia foret consilio magis et auctoritate principum quam populi clamore; adeo supererant animi ad sustinendam inuidiam.

<milestone unit="section" n="13"/>crescere inde malum in dies, non clamoribus modo apertis sed, quod multo perniciosius erat, secessione occultisque conloquiis. tandem inuisi plebi consules magistratu abeunt, Seruilius neutris, Appius patribus mire gratus. </p><p><milestone unit="chapter" n="28"/>

<milestone unit="section" n="1"/><persName n="2"><foreName>A.</foreName> <surname>Uerginius</surname></persName> inde et <persName n="2"><foreName>T.</foreName> <surname>Uetusius</surname></persName> consulatum ineunt. tum uero plebs incerta quales habitura consules esset, coetus nocturnos, pars Esquiliis, pars in Auentino facere, ne in foro subitis trepidaret consiliis et omnia temere ac fortuito ageret.

<milestone unit="section" n="2"/>eam rem consules rati, ut erat, perniciosam ad patres deferunt, sed delatam consulere ordine non licuit; adeo tumultuose excepta est clamoribus undique et indignatione patrum, si quod imperio consulari exsequendum esset, inuidiam eius consules ad senatum reicerent:

<milestone unit="section" n="3"/>profecto si essent in re publica magistratus, nullum futurum fuisse Romae nisi publicum concilium; nunc in mille curias contionesque [cum alia in Esquiliis, alia in Auentino fiant concilia] dispersam et dissipatam esse rem publicam.

<milestone unit="section" n="4"/>unum hercule uirum&mdash;id enim plus esse quam consulem&mdash;qualis <persName n="2"><foreName>Ap.</foreName> <surname>Claudius</surname></persName> fuerit, momento temporis discussurum illos coetus fuisse.

<milestone unit="section" n="5"/>correpti consules cum, quid ergo se facere uellent&mdash;nihil enim segnius molliusue quam patribus placeat acturos&mdash;percontarentur, decernunt ut dilectum quam acerrimum habeant:

<milestone unit="section" n="6"/><pb id="p.2039"/>otio lasciuire plebem. dimisso senatu consules in tribunal escendunt; citant nominatim iuniores. cum ad nomen nemo responderet, circumfusa multitudo in contionis modum negare ultra decipi plebem posse;

<milestone unit="section" n="7"/>nunquam unum militem habituros ni praestaretur fides publica; libertatem unicuique prius reddendam esse quam arma danda, ut pro patria ciuibusque, non pro dominis pugnent.

<milestone unit="section" n="8"/>consules quid mandatum esset a senatu uidebant, sed eorum, qui intra parietes curiae ferociter loquerentur, neminem adesse inuidiae suae participem; et apparebat atrox cum plebe certamen.

<milestone unit="section" n="9"/>prius itaque quam ultima experirentur senatum iterum consulere placuit. tum uero ad sellas consulum prope conuolare minimus quisque natu patrum, abdicare consulatum iubentes et deponere imperium, ad quod tuendum animus deesset. </p><p><milestone unit="chapter" n="29"/>

<milestone unit="section" n="1"/>utraque re satis experta tum demum consules: 'ne praedictum negetis, patres conscripti, adest ingens seditio. postulamus ut hi qui maxime ignauiam increpant adsint nobis habentibus dilectum. acerrimi cuiusque arbitrio, quando ita placet, rem agemus.' redeunt in tribunal;

<milestone unit="section" n="2"/>citari nominatim unum ex iis qui in conspectu erant dedita opera iubent. cum staret tacitus et circa eum aliquot hominum, ne forte uiolaretur, constitisset globus, lictorem ad eum consules mittunt.

<milestone unit="section" n="3"/>quo repulso, tum uero indignum facinus esse clamitantes qui patrum consulibus aderant, deuolant de tribunali ut lictori auxilio essent.

<milestone unit="section" n="4"/><pb id="p.2040" n="fuerat mil"/>sed ab lictore nihil aliud quam prendere prohibito cum conuersus in patres impetus esset, consulum intercursu rixa sedata est, in qua tamen sine lapide, sine telo plus clamoris atque irarum quam iniuriae fuerat.

<milestone unit="section" n="5"/>senatus tumultuose uocatus tumultuosius consulitur, quaestionem postulantibus iis qui pulsati fuerant, decernente ferocissimo quoque non sententiis magis quam clamore et strepitu.

<milestone unit="section" n="6"/>tandem cum irae resedissent, exprobrantibus consulibus nihilo plus sanitatis in curia quam in foro esse, ordine consuli coepit. tres fuere sententiae.

<milestone unit="section" n="7"/><persName n="2"><foreName>P.</foreName> <surname>Uerginius</surname></persName> rem non uolgabat; de iis tantum qui fidem secuti <persName n="2"><foreName>P.</foreName> <surname>Seruili</surname></persName> consulis Uolsco Aurunco Sabinoque militassent bello, agendum censebat.

<milestone unit="section" n="8"/><persName n="2"><foreName>T.</foreName> <surname>Largius</surname></persName>, non id tempus esse ut merita tantummodo exsoluerentur; totam plebem aere alieno demersam esse, nec sisti posse ni omnibus consulatur; quin si alia aliorum sit condicio, accendi magis discordiam quam sedari.

<milestone unit="section" n="9"/><persName n="2"><foreName>Ap.</foreName> <surname>Claudius</surname></persName>, et natura immitis et efferatus hinc plebis odio, illinc patrum laudibus, non miseriis ait sed licentia tantum concitum turbarum et lasciuire magis plebem quam saeuire.

<milestone unit="section" n="10"/>id adeo malum ex prouocatione natum; quippe minas esse consulum, non imperium, ubi ad eos qui una peccauerint prouocare liceat.

<milestone unit="section" n="11"/>'agedum' inquit, 'dictatorem, a quo prouocatio non est, creemus; iam hic quo nunc omnia ardent conticescet furor.

<milestone unit="section" n="12"/>pulset tum mihi lictorem qui sciet ius de tergo uitaque sua penes unum illum esse cuius maiestatem uiolarit.' </p><p><milestone unit="chapter" n="30"/>

<milestone unit="section" n="1"/><pb id="p.2041" n="putabant sent"/>multis, ut erat, horrida et atrox uidebatur Appi sententia; rursus Uergini Largique exemplo haud salubres, utique Largi [putabant sententiam], quae totam fidem tolleret. medium maxime et moderatum utroque consilium Uergini habebatur;

<milestone unit="section" n="2"/>sed factione respectuque rerum priuatarum, quae semper offecere officientque publicis consiliis, Appius uicit, ac prope fuit ut dictator ille idem crearetur;

<milestone unit="section" n="3"/>quae res utique alienasset plebem periculosissimo tempore, cum Uolsci Aequique et Sabini forte una omnes in armis essent.

<milestone unit="section" n="4"/>sed curae fuit consulibus et senioribus patrum, ut imperium sua ui uehemens mansueto permitteretur ingenio:

<milestone unit="section" n="5"/><persName n="2"><foreName>M'.</foreName> <surname>Ualerium</surname></persName> dictatorem Uolesi filium creant. plebes etsi aduersus se creatum dictatorem uidebat, tamen cum prouocationem fratris lege haberet, nihil ex ea familia triste nec superbum timebat;

<milestone unit="section" n="6"/>edictum deinde a dictatore propositum confirmauit animos, Seruili fere consulis edicto conueniens; sed et homini et potestati melius rati credi, omisso certamine nomina dedere.

<milestone unit="section" n="7"/>quantus nunquam ante exercitus, legiones decem effectae; ternae inde datae consulibus, quattuor dictator usus.

<milestone unit="section" n="8"/>nec iam poterat bellum differri. Aequi Latinum agrum inuaserant. oratores Latinorum ab senatu petebant ut aut mitterent subsidium aut se ipsos tuendorum finium causa capere arma sinerent.

<milestone unit="section" n="9"/><pb id="p.2042" n="locoque magis "/>tutius uisum est defendi inermes Latinos quam pati retractare arma. Uetusius consul missus est; is finis populationibus fuit. cessere Aequi campis, locoque magis quam armis freti summis se iugis montium tutabantur.

<milestone unit="section" n="10"/>alter consul in Uolscos profectus, ne et ipse tereret tempus, uastandis maxime agris hostem ad conferenda propius castra dimicandumque acie exciuit.

<milestone unit="section" n="11"/>medio inter castra campo ante suum quisque uallum infestis signis constitere.

<milestone unit="section" n="12"/>multitudine aliquantum Uolsci superabant; itaque effusi et contemptim pugnam iniere. consul Romanus nec promouit aciem, nec clamorem reddi passus defixis pilis stare suos iussit: ubi ad manum uenisset hostis, tum coortos tota ui gladiis rem gerere.

<milestone unit="section" n="13"/>Uolsci cursu et clamore fessi cum se uelut stupentibus metu intulissent Romanis, postquam impressionem sensere ex aduerso factam et ante oculos micare gladios, haud secus quam si in insidias incidissent, turbati uertunt terga; et ne ad fugam quidem satis uirium fuit, quia cursu in proelium ierant.

<milestone unit="section" n="14"/>Romani contra, quia principio pugnae quieti steterant, uigentes corporibus, facile adepti fessos, et castra impetu ceperunt et castris exutum hostem Uelitras persecuti uno agmine uictores cum uictis in urbem inrupere;

<milestone unit="section" n="15"/>plusque ibi sanguinis promiscua omnium generum caede quam in ipsa dimicatione factum. paucis data uenia, qui inermes in deditionem uenerunt. </p><p><milestone unit="chapter" n="31"/>

<milestone unit="section" n="1"/>dum haec in Uolscis geruntur, dictator Sabinos, ubi longe plurimum belli fuerat, fundit [fugatque] exuitque castris.

<milestone unit="section" n="2"/><pb id="p.2043" n="ordinibus aci"/>equitatu immisso mediam turbauerat hostium aciem, quam, dum se cornua latius pandunt, parum apte introrsum ordinibus [aciem] firmauerant; turbatos pedes inuasit. eodem impetu castra capta debellatumque est.

<milestone unit="section" n="3"/>post pugnam ad Regillum lacum non alia illis annis pugna clarior fuit. dictator triumphans urbem inuehitur. super solitos honores locus in circo ipsi posterisque ad spectaculum datus;

<milestone unit="section" n="4"/>sella in eo loco curulis posita. Uolscis deuictis Ueliternus ager ademptus; Uelitras coloni ab urbe missi et colonia deducta. cum Aequis post aliquanto pugnatum est, inuito quidem consule quia loco iniquo subeundum erat ad hostes;

<milestone unit="section" n="5"/>sed milites extrahi rem criminantes ut dictator priusquam ipsi redirent in urbem magistratu abiret inritaque, sicut ante consulis, promissa eius caderent, perpulere ut forte temere in aduersos montes agmen erigeret.

<milestone unit="section" n="6"/>id male commissum ignauia hostium in bonum uertit, qui priusquam ad coniectum teli ueniretur, obstupefacti audacia Romanorum, relictis castris quae munitissimis tenuerant locis, in auersas ualles desiluere. ibi satis praedae et uictoria incruenta fuit.

<milestone unit="section" n="7"/>ita trifariam re bello bene gesta, de domesticarum rerum euentu nec patribus nec plebi cura decesserat: tanta cum gratia tum arte praeparauerant feneratores quae non modo plebem, sed ipsum etiam dictatorem frustrarentur.

<milestone unit="section" n="8"/>namque Ualerius post Uetusi consulis reditum omnium actionum in senatu primam habuit pro uictore populo, rettulitque quid de nexis fieri placeret.

<milestone unit="section" n="9"/><pb id="p.2044" n="mediusfidius "/>quae cum reiecta relatio esset, 'non placeo' inquit, 'concordiae auctor. optabitis, mediusfidius, propediem, ut mei similes Romana plebis patronos habeat. quod ad me attinet, neque frustrabor ultra ciues meos neque ipse frustra dictator ero.

<milestone unit="section" n="10"/>discordiae intestinae, bellum externum fecere ut hoc magistratu egeret res publica: pax foris parta est, domi impeditur; priuatus potius quam dictator seditioni interero.' ita curia egressus dictatura se abdicauit.

<milestone unit="section" n="11"/>apparuit causa plebi, suam uicem indignantem magistratu abisse; itaque uelut persoluta fide, quoniam per eum non stetisset quin praestaretur, decedentem domum cum fauore ac laudibus prosecuti sunt. </p><p><milestone unit="chapter" n="32"/>

<milestone unit="section" n="1"/>timor inde patres incessit ne, si dimissus exercitus foret, rursus coetus occulti coniurationesque fierent. itaque quamquam per dictatorem dilectus habitus esset, tamen quoniam in consulum uerba iurassent sacramento teneri militem rati, per causam renouati ab Aequis belli educi ex urbe legiones iussere.

<milestone unit="section" n="2"/>quo facto maturata est seditio. et primo agitatum dicitur de consulum caede, ut soluerentur sacramento; doctos deinde nullam scelere religionem exsolui, Sicinio quodam auctore iniussu consulum in Sacrum montem secessisse. trans Anienem amnem est, tria ab urbe milia passuum.

<milestone unit="section" n="3"/>ea frequentior fama est quam cuius Piso auctor est, in Auentinum secessionem factam esse.

<milestone unit="section" n="4"/>ibi sine ullo duce uallo fossaque communitis castris quieti, rem nullam nisi necessariam ad uictum sumendo, per aliquot dies neque lacessiti neque lacessentes sese tenuere.

<milestone unit="section" n="5"/>pauor ingens in urbe, metuque mutuo suspensa erant omnia. timere relicta ab suis plebis uiolentiam patrum; timere patres residem in urbe plebem, incerti manere eam an abire mallent:

<milestone unit="section" n="6"/>quamdiu autem tranquillam quae secesserit multitudinem fore? quid futurum deinde si quod externum interim bellum exsistat?

<milestone unit="section" n="7"/><pb id="p.2045"/>nullam profecto nisi in concordia ciuium spem reliquam ducere; eam per aequa, per iniqua reconciliandam ciuitati esse.

<milestone unit="section" n="8"/>placuit igitur oratorem ad plebem mitti Menenium Agrippam, facundum uirum et quod inde oriundus erat plebi carum. is intromissus in castra prisco illo dicendi et horrido modo nihil aliud quam hoc narrasse fertur:

<milestone unit="section" n="9"/>tempore quo in homine non ut nunc omnia in unum consentiant, sed singulis membris suum cuique consilium, suus sermo fuerit, indignatas reliquas partes sua cura, suo labore ac ministerio uentri omnia quaeri, uentrem in medio quietum nihil aliud quam datis uoluptatibus frui;

<milestone unit="section" n="10"/>conspirasse inde ne manus ad os cibum ferrent, nec os acciperet datum, nec dentes quae acciperent conficerent. hac ira, dum uentrem fame domare uellent, ipsa una membra totumque corpus ad extremam tabem uenisse.

<milestone unit="section" n="11"/>inde apparuisse uentris quoque haud segne ministerium esse, nec magis ali quam alere eum, reddentem in omnes corporis partes hunc quo uiuimus uigemusque, diuisum pariter in uenas maturum confecto cibo sanguinem.

<milestone unit="section" n="12"/>comparando hinc quam intestina corporis seditio similis esset irae plebis in patres, flexisse mentes hominum.

<milestone unit="chapter" n="33"/>

<milestone unit="section" n="1"/><pb id="p.2046"/></p><p>agi deinde de concordia coeptum, concessumque in condiciones ut plebi sui magistratus essent sacrosancti quibus auxilii latio aduersus consules esset, neue cui patrum capere eum magistratum liceret.

<milestone unit="section" n="2"/>ita tribuni plebei creati duo, <persName n="2"><foreName>C.</foreName> <surname>Licinius</surname></persName> et <persName n="2"><foreName>L.</foreName> <surname>Albinus</surname></persName>; ii tres collegas sibi creauerunt. in his Sicinium fuisse, seditionis auctorem: de duobus, qui fuerint minus conuenit.

<milestone unit="section" n="3"/>sunt qui duos tantum in Sacro monte creatos tribunos esse dicant, ibique sacratam legem latam. per secessionem plebis <persName n="2"><foreName>Sp.</foreName> <surname>Cassius</surname></persName> et <persName n="NAMEus-a NAMEius"><foreName>Postumius</foreName> <surname>Cominius</surname></persName> consulatum inierunt.

<milestone unit="section" n="4"/>iis consulibus cum Latinis populis ictum foedus. ad id feriendum consul alter Romae mansit: alter ad Uolscum bellum missus Antiates Uolscos fundit fugatque; compulsos in oppidum Longulam persecutus moenibus potitur.

<milestone unit="section" n="5"/>inde protinus Poluscam, item Uolscorum, cepit; tum magna ui adortus est Coriolos. erat tum in castris inter primores iuuenum <persName n="2"><foreName>Cn.</foreName> <surname>Marcius</surname></persName>, adulescens et consilio et manu promptus, cui cognomen postea Coriolano fuit.

<milestone unit="section" n="6"/><pb id="p.2047" n="belli Uolscae"/>cum subito exercitum Romanum Coriolos obsidentem atque in oppidanos quos intus clausos habebat intentum, sine ullo metu extrinsecus [imminentis] belli, Uolscae legiones profectae ab Antio inuasissent, eodemque tempore ex oppido erupissent hostes, forte in statione Marcius fuit.

<milestone unit="section" n="7"/>is cum delecta militum manu non modo impetum erumpentium rettudit, sed per patentem portam ferox inrupit in proxima urbis, caedeque facta ignem temere arreptum imminentibus muro aedificiis iniecit.

<milestone unit="section" n="8"/>clamor inde oppidanorum mixtus muliebri puerilique ploratu ad terrorem, ut solet, primum orto et Romanis auxit animum et turbauit Uolscos utpote capta urbe cui ad ferendam opem uenerant.

<milestone unit="section" n="9"/>ita fusi Uolsci Antiates, Corioli oppidum captum; tantumque sua laude obstitit famae consulis Marcius ut, nisi foedus cum Latinis &lt;in&gt; columna aenea insculptum monumento esset ab <persName n="2"><foreName>Sp.</foreName> <surname>Cassio</surname></persName> uno, quia collega afuerat, ictum, Postumium Cominium bellum gessisse cum Uolscis memoria cessisset.

<milestone unit="section" n="10"/>eodem anno <persName n="NAMEus-a NAMEius"><foreName>Agrippa</foreName> <surname>Menenius</surname></persName> moritur, uir omni in uita pariter patribus ac plebi carus, post secessionem carior plebi factus.

<milestone unit="section" n="11"/>huic interpreti arbitroque concordiae ciuium, legato patrum ad plebem, reductori plebis Romanae in urbem sumptus funeri defuit; extulit eum plebs sextantibus conlatis in capita. </p><p><milestone unit="chapter" n="34"/>

<milestone unit="section" n="1"/><pb id="p.2048" n="cum et foris q"/>consules deinde <persName n="2"><foreName>T.</foreName> <surname>Geganius</surname></persName> <persName n="2"><foreName>P.</foreName> <surname>Minucius</surname></persName> facti. eo anno cum et foris quieta omnia a bello essent et domi sanata discordia,

<milestone unit="section" n="2"/>aliud multo grauius malum ciuitatem inuasit, caritas primum annonae ex incultis per secessionem plebis agris, fames deinde, qualis clausis solet.

<milestone unit="section" n="3"/>uentumque ad interitum seruitiorum utique et plebis esset, ni consules prouidissent dimissis passim ad frumentum coemendum, non in Etruriam modo dextris ab Ostia litoribus laeuoque per Uolscos mari usque ad Cumas, sed quaesitum in Sicilia quoque; adeo finitimorum odia longinquis coegerant indigere auxiliis.

<milestone unit="section" n="4"/>frumentum Cumis cum coemptum esset, naues pro bonis Tarquiniorum ab Aristodemo tyranno, qui heres erat, retentae sunt; in Uolscis Pomptinoque ne emi quidem potuit; periculum quoque ab impetu hominum ipsis frumentatoribus fuit;

<milestone unit="section" n="5"/>ex Tuscis frumentum Tiberi uenit; eo sustentata est plebs. incommodo bello in tam artis commeatibus uexati forent, ni Uolscos iam mouentes arma pestilentia ingens inuasisset.

<milestone unit="section" n="6"/>ea clade conterritis hostium animis, ut etiam ubi ea remisisset terrore aliquo tenerentur, et Uelitris auxere numerum colonorum Romani, et Norbam in montes nouam coloniam, quae arx in Pomptino esset, miserunt.

<milestone unit="section" n="7"/><pb id="p.2049"/><persName n="2"><foreName>M.</foreName> <surname>Minucio</surname></persName> deinde et <persName n="2"><foreName>A.</foreName> <surname>Sempronio</surname></persName> consulibus magna uis frumenti ex Sicilia aduecta, agitatumque in senatu quanti plebi daretur.

<milestone unit="section" n="8"/>multi uenisse tempus premendae plebis putabant reciperandique iura quae extorta secessione ac ui patribus essent. in primis Marcius Coriolanus, hostis tribuniciae potestatis,

<milestone unit="section" n="9"/>'si annonam' inquit, 'ueterem uolunt, ius pristinum reddant patribus. cur ego plebeios magistratus, cur Sicinium potentem uideo, sub iugum missus, tamquam ab latronibus redemptus?

<milestone unit="section" n="10"/>egone has indignitates diutius patiar quam necesse est? Tarquinium regem qui non tulerim, Sicinium feram? secedat nunc; auocet plebem; patet uia in Sacrum montem aliosque colles; rapiant frumenta ex agris nostris, quemadmodum tertio anno rapuere.

<milestone unit="section" n="11"/>fruantur annona quam furore suo fecere. audeo dicere hoc malo domitos ipsos potius cultores agrorum fore quam ut armati per secessionem coli prohibeant.'

<milestone unit="section" n="12"/> haud tam facile dictu est faciendumne fuerit quam potuisse arbitror fieri ut condicionibus laxandi annonam et tribuniciam potestatem et omnia inuitis iura imposita patres demerent sibi. </p><p><milestone unit="chapter" n="35"/>

<milestone unit="section" n="1"/><pb id="p.2050" n="fraudari pere"/>et senatui nimis atrox uisa sententia est et plebem ira prope armauit. fame se iam sicut hostes peti, cibo uictuque fraudari; peregrinum frumentum, quae sola alimenta ex insperato fortuna dederit, ab ore rapi nisi <persName n="2"><foreName>Cn.</foreName> <surname>Marcio</surname></persName> uincti dedantur tribuni, nisi de tergo plebis Romanae satisfiat; eum sibi carnificem nouum exortum, qui aut mori aut seruire iubeat.

<milestone unit="section" n="2"/>in exeuntem e curia impetus factus esset, ni peropportune tribuni diem dixissent. ibi ira est suppressa; se iudicem quisque, se dominum uitae necisque inimici factum uidebat.

<milestone unit="section" n="3"/>contemptim primo Marcius audiebat minas tribunicias: auxilii, non poenae ius datum illi potestati, plebisque, non patrum tribunos esse. sed adeo infensa erat coorta plebs ut unius poena defungendum esset patribus.

<milestone unit="section" n="4"/>restiterunt tamen aduersa inuidia, usique sunt qua suis quisque, qua totius ordinis uiribus. ac primo temptata res est si dispositis clientibus absterrendo singulos a coitionibus conciliisque disicere rem possent.

<milestone unit="section" n="5"/>uniuersi deinde processere &mdash;quidquid erat patrum, reos diceres&mdash;precibus plebem exposcentes, unum sibi ciuem, unum senatorem, si innocentem absoluere nollent, pro nocente donarent.

<milestone unit="section" n="6"/>ipse cum die dicta non adesset, perseueratum in ira est. damnatus absens in Uolscos exsulatum abiit, minitans patriae hostilesque iam tum spiritus gerens. uenientem Uolsci benigne excepere, benigniusque in dies colebant, quo maior ira in suos eminebat crebraeque nunc querellae, nunc minae percipiebantur.

<milestone unit="section" n="7"/><pb id="p.2051" n="Atti Tulli lo"/>hospitio utebatur Atti Tulli. longe is tum princeps Uolsci nominis erat Romanisque semper infestus. ita cum alterum uetus odium, alterum ira recens stimularet, consilia conferunt de Romano bello.

<milestone unit="section" n="8"/>haud facile credebant plebem suam impelli posse, ut totiens infeliciter temptata arma caperent: multis saepe bellis, pestilentia postremo amissa iuuentute fractos spiritus esse; arte agendum in exoleto iam uetustate odio, ut recenti aliqua ira exacerbarentur animi. </p><p><milestone unit="chapter" n="36"/>

<milestone unit="section" n="1"/>ludi forte ex instauratione magni Romae parabantur. instaurandi haec causa fuerat. ludis mane seruum quidam pater familiae, nondum commisso spectaculo, sub furca caesum medio egerat circo; coepti inde ludi, uelut ea res nihil ad religionem pertinuisset.

<milestone unit="section" n="2"/>haud ita multo post Tito Latinio, de plebe homini, somnium fuit; uisus Iuppiter dicere sibi ludis praesultatorem displicuisse; nisi magnifice instaurarentur ii ludi, periculum urbi fore; iret, ea consulibus nuntiaret.

<milestone unit="section" n="3"/>quamquam haud sane liber erat religione animus, uerecundia tamen maiestatis magistratuum [timorem] uicit, ne in ora hominum pro ludibrio abiret.

<milestone unit="section" n="4"/><pb id="p.2052"/>magno illi ea cunctatio stetit; filium namque intra paucos dies amisit. cuius repentinae cladis ne causa ei dubia esset, aegro animi eadem illa in somnis obuersata species uisa est rogitare, satin magnam spreti numinis haberet mercedem;

<milestone unit="section" n="5"/>maiorem instare ni eat propere ac nuntiet consulibus. iam praesentior res erat. cunctantem tamen ac prolatantem ingens uis morbi adorta est debilitate subita.

<milestone unit="section" n="6"/>tunc enimuero deorum cura &lt;ea&gt; admonuit. fessus igitur malis praeteritis instantibusque, consilio propinquorum adhibito, cum uisa atque audita et obuersatum totiens somno Iouem, minas irasque caelestes repraesentatas casibus suis exposuisset, consensu inde haud dubio omnium qui aderant in forum ad consules lectica defertur.

<milestone unit="section" n="7"/>inde in curiam iussu consulum delatus, eadem illa cum patribus ingenti omnium admiratione enarrasset, ecce aliud miraculum:

<milestone unit="section" n="8"/>qui captus omnibus membris delatus in curiam esset, eum functum officio pedibus suis domum redisse traditum memoriae est. </p><p><milestone unit="chapter" n="37"/>

<milestone unit="section" n="1"/>ludi quam amplissimi ut fierent senatus decreuit. ad eos ludos auctore Attio Tullio uis magna Uolscorum uenit.

<milestone unit="section" n="2"/>priusquam committerentur ludi, Tullius, ut domi compositum cum Marcio fuerat, ad consules uenit; dicit esse quae secreto agere de re publica uelit.

<milestone unit="section" n="3"/>arbitris remotis, 'inuitus' inquit, 'quod sequius sit, de meis ciuibus loquor. non tamen admissum quicquam ab iis criminatum uenio, sed cautum ne admittant.

<milestone unit="section" n="4"/><pb id="p.2053" n="ingenia sunt m"/>nimio plus quam uelim, nostrorum ingenia sunt mobilia.

<milestone unit="section" n="5"/>multis id cladibus sensimus, quippe qui non nostro merito sed uestra patientia incolumes simus. magna hic nunc Uolscorum multitudo est; ludi sunt; spectaculo intenta ciuitas erit.

<milestone unit="section" n="6"/>memini quid per eandem occasionem ab Sabinorum iuuentute in hac urbe commissum sit; horret animus, ne quid inconsulte ac temere fiat. haec nostra uestraque causa prius dicenda uobis, consules, ratus sum.

<milestone unit="section" n="7"/>quod ad me attinet, extemplo hinc domum abire in animo est, ne cuius facti dictiue contagione praesens uioler.' haec locutus abiit.

<milestone unit="section" n="8"/>consules cum ad patres rem dubiam sub auctore certo detulissent, auctor magis, ut fit, quam res ad praecauendum uel ex superuacuo mouit, factoque senatus consulto ut urbe excederent Uolsci, praecones dimittuntur qui omnes eos proficisci ante noctem iuberent.

<milestone unit="section" n="9"/>ingens pauor primo discurrentes ad suas res tollendas in hospitia perculit; proficiscentibus deinde indignatio oborta, se ut consceleratos contaminatosque ab ludis, festis diebus, coetu quodam modo hominum deorumque abactos esse. </p><p><milestone unit="chapter" n="38"/>

<milestone unit="section" n="1"/>cum prope continuato agmine irent, praegressus Tullius ad caput Ferentinum, ut quisque ueniret, primores eorum excipiens querendo indignandoque, et eos ipsos, sedulo audientes secunda irae uerba, et per eos multitudinem aliam in subiectum uiae campum deduxit.

<milestone unit="section" n="2"/><pb id="p.2054" n="fertis qua pe"/>ibi in contionis modum orationem exorsus 'ut omnia' inquit, 'obliuiscamini alia, ueteres populi Romani iniurias cladesque gentis Uolscorum, hodiernam hanc contumeliam quo tandem animo fertis, qua per nostram ignominiam ludos commisere?

<milestone unit="section" n="3"/>an non sensistis triumphatum hodie de uobis esse? uos omnibus, ciuibus, peregrinis, tot finitimis populis, spectaculo abeuntes fuisse? uestras coniuges, uestros liberos traductos per ora hominum?

<milestone unit="section" n="4"/>quid eos qui audiuere uocem praeconis, quid, qui nos uidere abeuntes, quid eos qui huic ignominioso agmini fuere obuii, existimasse putatis nisi aliquod profecto nefas esse quo, si intersimus spectaculo, uiolaturi simus ludos piaculumque merituri; ideo nos ab sede piorum, coetu concilioque abigi?

<milestone unit="section" n="5"/>quid deinde? illud non succurrit, uiuere nos quod maturarimus proficisci? si hoc profectio et non fuga est. et hanc urbem uos non hostium ducitis, ubi si unum diem morati essetis, moriendum omnibus fuit? bellum uobis indictum est, magno eorum malo qui indixere si uiri estis.'

<milestone unit="section" n="6"/> ita et sua sponte irarum pleni et incitati domos inde digressi sunt, instigandoque suos quisque populos effecere ut omne Uolscum nomen deficeret. </p><p><milestone unit="chapter" n="39"/>

<milestone unit="section" n="1"/>imperatores ad id bellum de omnium populorum sententia lecti <persName n="NAMEus-a NAMEius"><foreName>Attius</foreName> <surname>Tullius</surname></persName> et <persName n="2"><foreName>Cn.</foreName> <surname>Marcius</surname></persName>, exsul Romanus, in quo aliquanto plus spei repositum.

<milestone unit="section" n="2"/>quam spem nequaquam fefellit, ut facile appareret ducibus ualidiorem quam exercitu rem Romanam esse. Circeios profectus primum colonos inde Romanos expulit liberamque eam urbem Uolscis tradidit;

<milestone unit="section" n="3"/><pb id="p.2055" n="Latinam uiam t"/>Satricum, Longulam, Poluscam, Coriolos, nouella haec Romanis oppida ademit; inde Lauinium recepit; inde in Latinam uiam transuersis tramitibus transgressus,

<milestone unit="section" n="4"/>tunc deinceps Corbionem, Ueteliam, Trebium, Labicos, Pedum cepit.

<milestone unit="section" n="5"/>postremum ad urbem a Pedo ducit, et ad fossas Cluilias quinque ab urbe milia passuum castris positis, populatur inde agrum Romanum, custodibus inter populatores missis qui patriciorum agros intactos seruarent,

<milestone unit="section" n="6"/>siue infensus plebi magis, siue ut discordia inde inter patres plebemque oreretur.

<milestone unit="section" n="7"/>quae profecto orta esset&mdash;adeo tribuni iam ferocem per se plebem criminando in primores ciuitatis instigabant&mdash;; sed externus timor, maximum concordiae uinculum, quamuis suspectos infensosque inter se iungebat animos.

<milestone unit="section" n="8"/>id modo non conueniebat quod senatus consulesque nusquam alibi spem quam in armis ponebant, plebes omnia quam bellum malebat.

<milestone unit="section" n="9"/><pb id="p.2056" n="quibus station"/><persName n="2"><foreName>Sp.</foreName> <surname>Nautius</surname></persName> iam et <persName n="2"><foreName>Sex.</foreName> <surname>Furius</surname></persName> consules erant. eos recensentes legiones, praesidia per muros aliaque in quibus stationes uigiliasque esse placuerat loca distribuentes, multitudo ingens pacem poscentium primum seditioso clamore conterruit, deinde uocare senatum, referre de legatis ad <persName n="2"><foreName>Cn.</foreName> <surname>Marcium</surname></persName> mittendis coegit.

<milestone unit="section" n="10"/>acceperunt relationem patres, postquam apparuit labare plebis animos; missique de pace ad Marcium oratores atrox responsum rettulerunt:

<milestone unit="section" n="11"/>si Uolscis ager redderetur, posse agi de pace: si praeda belli per otium frui uelint, memorem se et ciuium iniuriae et hospitum beneficii adnisurum, ut appareat exsilio sibi inritatos, non fractos animos esse.

<milestone unit="section" n="12"/>iterum deinde iidem missi non recipiuntur in castra. sacerdotes quoque suis insignibus uelatos isse supplices ad castra hostium traditum est; nihilo magis quam legatos flexisse animum. </p><p><milestone unit="chapter" n="40"/>

<milestone unit="section" n="1"/>tum matronae ad Ueturiam matrem Coriolani Uolumniamque uxorem frequentes coeunt. id publicum consilium an muliebris timor fuerit, parum inuenio:

<milestone unit="section" n="2"/>peruicere certe, ut et Ueturia, magno natu mulier, et Uolumnia duos paruos ex Marcio ferens filios secum in castra hostium irent et, quoniam armis uiri defendere urbem non possent, mulieres precibus lacrimisque defenderent.

<milestone unit="section" n="3"/>ubi ad castra uentum est nuntiatumque Coriolano est adesse ingens mulierum agmen, ut qui nec publica maiestate in legatis nec in sacerdotibus tanta offusa oculis animoque religione motus esset, multo obstinatior aduersus lacrimas muliebres erat;

<milestone unit="section" n="4"/>dein familiarium quidam qui insignem maestitia inter ceteras cognouerat Ueturiam, inter nurum nepotesque stantem, 'nisi me frustrantur' inquit, 'oculi, mater tibi coniunxque et liberi adsunt.'

<milestone unit="section" n="5"/><pb id="p.2057" n="iram ex precib"/> Coriolanus prope ut amens consternatus ab sede sua cum ferret matri obuiae complexum, mulier in iram ex precibus uersa 'sine, priusquam complexum accipio, sciam' inquit, 'ad hostem an ad filium uenerim, captiua materne in castris tuis sim.

<milestone unit="section" n="6"/>in hoc me longa uita et infelix senecta traxit ut exsulem te deinde hostem uiderem? potuisti populari hanc terram quae te genuit atque aluit?

<milestone unit="section" n="7"/>non tibi, quamuis infesto animo et minaci perueneras, ingredienti fines ira cecidit? non, cum in conspectu Roma fuit, succurrit: intra illa moenia domus ac penates mei sunt, mater coniunx liberique?

<milestone unit="section" n="8"/>ergo ego nisi peperissem, Roma non oppugnaretur; nisi filium haberem, libera in libera patria mortua essem. sed ego mihi miserius nihil iam pati nec tibi turpius &lt;us&gt;quam possum,

<milestone unit="section" n="9"/>nec ut sum miserrima, diu futura sum: de his uideris, quos, si pergis, aut immatura mors aut longa seruitus manet.' uxor deinde ac liberi amplexi, fletusque ob omni turba mulierum ortus et comploratio sui patriaeque fregere tandem uirum.

<milestone unit="section" n="10"/>complexus inde suos dimittit: ipse retro ab urbe castra mouit. abductis deinde legionibus ex agro Romano, inuidia rei oppressum perisse tradunt, alii alio leto. apud Fabium, longe antiquissimum auctorem, usque ad senectutem uixisse eundem inuenio;

<milestone unit="section" n="11"/>refert certe hanc saepe eum exacta aetate usurpasse uocem multo miserius seni exsilium esse. non inuiderunt laude sua mulieribus uiri Romani&mdash;adeo sine obtrectatione gloriae alienae uiuebatur&mdash;;

<milestone unit="section" n="12"/><pb id="p.2058" n="rediere deinde"/>monumento quoque quod esset, templum Fortunae muliebri aedificatum dedicatumque est. rediere deinde Uolsci adiunctis Aequis in agrum Romanum; sed Aequi Attium Tullium haud ultra tulere ducem.

<milestone unit="section" n="13"/>hinc ex certamine Uolsci Aequine imperatorem coniuncto exercitui darent, seditio, deinde atrox proelium ortum. ibi fortuna populi Romani duos hostium exercitus haud minus pernicioso quam pertinaci certamine confecit.

<milestone unit="section" n="14"/>consules <persName n="2"><foreName>T.</foreName> <surname>Sicinius</surname></persName> et <persName n="2"><foreName>C.</foreName> <surname>Aquilius</surname></persName>. Sicinio Uolsci, Aquilio Hernici&mdash;nam ii quoque in armis erant&mdash;prouincia euenit. eo anno Hernici deuicti: cum Uolscis aequo Marte discessum est. </p><p><milestone unit="chapter" n="41"/>

<milestone unit="section" n="1"/><persName n="2"><foreName>Sp.</foreName> <surname>Cassius</surname></persName> deinde et <persName n="NAMEus-a NAMEius"><foreName>Proculus</foreName> <surname>Uerginius</surname></persName> consules facti. cum Hernicis foedus ictum; agri partes duae ademptae. inde dimidium Latinis, dimidium plebi diuisurus consul Cassius erat.

<milestone unit="section" n="2"/>adiciebat hic muneri agri aliquantum, quem publicum possideri a priuatis criminabatur. id multos quidem patrum, ipsos possessores, periculo rerum suarum terrebat; sed et publica patribus sollicitudo inerat largitione consulem periculosas libertati opes struere.

<milestone unit="section" n="3"/>tum primum lex agraria promulgata est, nunquam deinde usque ad hanc memoriam sine maximis motibus rerum agitata.

<milestone unit="section" n="4"/>consul alter largitioni resistebat auctoribus patribus nec omni plebe aduersante, quae primo coeperat fastidire munus uolgatum &dagger;a ciuibus isse in socios&dagger;;

<milestone unit="section" n="5"/>saepe deinde et Uerginium consulem in contionibus uelut uaticinantem audiebat pestilens collegae munus esse; agros illos seruitutem iis qui acceperint laturos; regno uiam fieri.

<milestone unit="section" n="6"/><pb id="p.2059" n="paulo ante hos"/>quid ita enim adsumi socios et nomen Latinum, quid attinuisset Hernicis, paulo ante hostibus, capti agri partem tertiam reddi, nisi ut hae gentes pro Coriolano duce Cassium habeant?

<milestone unit="section" n="7"/>popularis iam esse dissuasor et intercessor legis agrariae coeperat. uterque deinde consul, ut certatim, plebi indulgere. Uerginius dicere passurum se adsignari agros, dum ne cui nisi ciui Romano adsignentur:

<milestone unit="section" n="8"/>Cassius, quia in agraria largitione ambitiosus in socios eoque ciuibus uilior erat, ut alio munere sibi reconciliaret ciuium animos, iubere pro Siculo frumento pecuniam acceptam retribui populo.

<milestone unit="section" n="9"/>id uero haud secus quam praesentem mercedem regni aspernata plebes; adeo propter suspicionem insitam regni, uelut abundarent omnia, munera eius [in animis hominum] respuebantur.

<milestone unit="section" n="10"/>quem ubi primum magistratu abiit damnatum necatumque constat. sunt qui patrem auctorem eius supplicii ferant: eum cognita domi causa uerberasse ac necasse peculiumque filii Cereri consecrauisse; signum inde factum esse et inscriptum:

<milestone unit="section" n="11"/>'ex Cassia familia datum.' inuenio apud quosdam, idque propius fidem est, a quaestoribus Caesone Fabio et <persName n="2"><foreName>L.</foreName> <surname>Ualerio</surname></persName> diem dictam perduellionis, damnatumque populi iudicio, dirutas publice aedes. ea est area ante Telluris aedem.

<milestone unit="section" n="12"/>ceterum siue illud domesticum siue publicum fuit iudicium, damnatur Seruio Cornelio <persName n="2"><foreName>Q.</foreName> <surname>Fabio</surname></persName> consulibus. </p><p><milestone unit="chapter" n="42"/>

<milestone unit="section" n="1"/><pb id="p.2060" n="accensaque ea "/>haud diuturna ira populi in Cassium fuit. dulcedo agrariae legis ipsa per se, dempto auctore, subibat animos, accensaque ea cupiditas est malignitate patrum, qui deuictis eo anno Uolscis Aequisque, militem praeda fraudauere.

<milestone unit="section" n="2"/>quidquid captum ex hostibus est, uendidit Fabius consul ac redegit in publicum. inuisum erat Fabium nomen plebi propter nouissimum consulem; tenuere tamen patres ut cum <persName n="4"><foreName>L.</foreName> <surname>Aemilio</surname></persName> <persName><foreName>Caeso</foreName> <surname>Fabius</surname></persName> consul crearetur.

<milestone unit="section" n="3"/>eo infestior facta plebes seditione domestica bellum externum exciuit. bello deinde ciuiles discordiae intermissae; uno animo patres ac plebs rebellantes Uolscos et Aequos duce Aemilio prospera pugna uicere.

<milestone unit="section" n="4"/>plus tamen hostium fuga quam proelium absumpsit; adeo pertinaciter fusos insecuti sunt equites.

<milestone unit="section" n="5"/>Castoris aedis eodem anno idibus Quintilibus dedicata est; uota erat Latino bello &lt;a&gt; Postumio dictatore; filius eius duumuir ad id ipsum creatus dedicauit.

<milestone unit="section" n="6"/>sollicitati et eo anno sunt dulcedine agrariae legis animi plebis. tribuni plebi popularem potestatem lege populari celebrabant: patres, satis superque gratuiti furoris in multitudine credentes esse, largitiones temeritatisque inuitamenta horrebant. acerrimi patribus duces ad resistendum consules fuere.

<milestone unit="section" n="7"/>ea igitur pars rei publicae uicit, nec in praesens modo sed in uenientem etiam annum <persName n="2"><foreName>M.</foreName> <surname>Fabium</surname></persName>, Caesonis fratrem, et magis inuisum alterum plebi accusatione <persName n="2"><foreName>Sp.</foreName> <surname>Cassi</surname></persName>, <persName n="2"><foreName>L.</foreName> <surname>Ualerium</surname></persName>, consules dedit.

<milestone unit="section" n="8"/>certatum eo quoque anno cum tribunis est. uana lex uanique legis auctores iactando inritum munus facti. Fabium inde nomen ingens post tres continuos consulatus unoque uelut tenore omnes expertos tribuniciis certaminibus habitum; itaque, ut bene locatus, mansit in ea familia aliquamdiu honos.

<milestone unit="section" n="9"/><pb id="p.2061" n="rebellarunt s"/>bellum inde Ueiens initum, et Uolsci rebellarunt; sed ad bella externa prope supererant uires, abutebanturque iis inter semet ipsos certando.

<milestone unit="section" n="10"/>accessere ad aegras iam omnium mentes prodigia caelestia, prope cotidianas in urbe agrisque ostentantia minas; motique ita numinis causam nullam aliam uates canebant publice priuatimque nunc extis, nunc per aues consulti, quam haud rite sacra fieri;

<milestone unit="section" n="11"/>qui terrores tamen eo euasere ut Oppia uirgo Uestalis damnata incesti poenas dederit. </p><p><milestone unit="chapter" n="43"/>

<milestone unit="section" n="1"/><persName n="2"><foreName>Q.</foreName> <surname>Fabius</surname></persName> inde et <persName n="2"><foreName>C.</foreName> <surname>Iulius</surname></persName> consules facti. eo anno non segnior discordia domi et bellum foris atrocius fuit. ab Aequis arma sumpta; Ueientes agrum quoque Romanorum populantes inierunt. quorum bellorum crescente cura, Caeso Fabius et <persName n="2"><foreName>Sp.</foreName> <surname>Furius</surname></persName> consules fiunt.

<milestone unit="section" n="2"/>Ortonam, Latinam urbem, Aequi oppugnabant: Ueientes, pleni iam populationum, Romam ipsam se oppugnaturos minabantur.

<milestone unit="section" n="3"/>qui terrores cum compescere deberent, auxere insuper animos plebis, redibatque non sua sponte plebi mos detractandi militiam, sed <persName n="2"><foreName>Sp.</foreName> <surname>Licinius</surname></persName> tribunus plebis, uenisse tempus ratus per ultimam necessitatem legis agrariae patribus iniungendae, susceperat rem militarem impediendam.

<milestone unit="section" n="4"/>ceterum tota inuidia tribuniciae potestatis uersa in auctorem est, nec in eum consules acrius quam ipsius collegae coorti sunt, auxilioque eorum dilectum consules habent.

<milestone unit="section" n="5"/><pb id="p.2062" n="gestum est "/>ad duo simul bella exercitus scribitur; ducendus Fabio in Aequos, Furio datur in Ueientes. &lt;in Ueientes&gt; nihil dignum memoria gestum [est];

<milestone unit="section" n="6"/>et in Aequis quidem Fabio aliquanto plus negotii cum ciuibus quam cum hostibus fuit. unus ille uir, ipse consul, rem publicam sustinuit, quam exercitus odio consulis, quantum in se fuit, prodebat.

<milestone unit="section" n="7"/>nam cum consul praeter ceteras imperatorias artes, quas parando gerendoque bello edidit plurimas, ita instruxisset aciem ut solo equitatu emisso exercitum hostium funderet, insequi fusos pedes noluit;

<milestone unit="section" n="8"/>nec illos, et si non adhortatio inuisi ducis, suum saltem flagitium et publicum in praesentia dedecus, postmodo periculum, si animus hosti redisset, cogere potuit gradum adcelerare aut si aliud nihil, stare instructos.

<milestone unit="section" n="9"/>iniussu signa referunt, maestique&mdash;crederes uictos&mdash;exsecrantes nunc imperatorem, nunc nauatam ab equite operam, redeunt in castra.

<milestone unit="section" n="10"/>nec huic tam pestilenti exemplo remedia ulla ab imperatore quaesita sunt; adeo excellentibus ingeniis citius defuerit ars qua ciuem regant quam qua hostem superent.

<milestone unit="section" n="11"/><pb id="p.2063" n="exacerbatoque"/>consul Romam rediit non tam belli gloria aucta quam inritato exacerbatoque in se militum odio. obtinuere tamen patres ut in Fabia gente consulatus maneret: <persName n="2"><foreName>M.</foreName> <surname>Fabium</surname></persName> consulem creant; Fabio collega <persName n="2"><foreName>Cn.</foreName> <surname>Manlius</surname></persName> datur. </p><p><milestone unit="chapter" n="44"/>

<milestone unit="section" n="1"/>et hic annus tribunum auctorem legis agrariae habuit. Tib. Pontificius fuit. is eandem uiam, uelut processisset <persName n="2"><foreName>Sp.</foreName> <surname>Licinio</surname></persName>, ingressus dilectum paulisper impediit.

<milestone unit="section" n="2"/>perturbatis iterum patribus <persName n="2"><foreName>Ap.</foreName> <surname>Claudius</surname></persName> uictam tribuniciam potestatem dicere priore anno, in praesentia re, exemplo in perpetuum, quando inuentum sit suis ipsam uiribus dissolui.

<milestone unit="section" n="3"/>neque enim unquam defuturum qui et ex collega uictoriam sibi et gratiam melioris partis bono publico uelit quaesitam; et plures, si pluribus opus sit, tribunos ad auxilium consulum paratos fore, et unum uel aduersus omnes satis esse.

<milestone unit="section" n="4"/>darent modo et consules et primores patrum operam ut, si minus omnes, aliquos tamen ex tribunis rei publicae ac senatui conciliarent.

<milestone unit="section" n="5"/>praeceptis Appi moniti patres et uniuersi comiter ac benigne tribunos appellare, et consulares ut cuique eorum priuatim aliquid iuris aduersus singulos erat, partim gratia, partim auctoritate obtinuere ut tribuniciae potestatis uires salubres uellent rei publicae esse,

<milestone unit="section" n="6"/>quattuorque tribunorum aduersus unum moratorem publici commodi auxilio dilectum consules habent.

<milestone unit="section" n="7"/>inde ad Ueiens bellum profecti, quo undique ex Etruria auxilia conuenerant, non tam Ueientium gratia concitata quam quod in spem uentum erat discordia intestina dissolui rem Romanam posse.

<milestone unit="section" n="8"/>principesque in omnium Etruriae populorum conciliis fremebant aeternas opes esse Romanas nisi inter semet ipsi seditionibus saeuiant; id unum uenenum,

<milestone unit="section" n="9"/>eam labem ciuitatibus opulentis repertam ut magna imperia mortalia essent. diu sustentatum id malum, partim patrum consiliis, partim patientia plebis, iam ad extrema uenisse. duas ciuitates ex una factas; suos cuique parti magistratus, suas leges esse.

<milestone unit="section" n="10"/>primum in dilectibus saeuire solitos, eosdem in bello tamen paruisse ducibus. qualicumque urbis statu, manente disciplina militari sisti potuisse; iam non parendi magistratibus morem in castra quoque Romanum militem sequi. proximo bello in ipsa acie, in ipso certamine,

<milestone unit="section" n="11"/>consensu exercitus traditam ultro uictoriam uictis Aequis, signa deserta, imperatorem in acie relictum, iniussu in castra reditum.

<milestone unit="section" n="12"/>profecto si instetur, suo milite uinci Romam posse. nihil aliud opus esse quam indici ostendique bellum; cetera sua sponte fata et deos gesturos. hae spes Etruscos armauerant, multis in uicem casibus uictos uictoresque. </p><p><milestone unit="chapter" n="45"/>

<milestone unit="section" n="1"/>consules quoque Romani nihil praeterea aliud quam suas uires, sua arma horrebant; memoria pessimi proximo bello exempli terrebat ne rem committerent eo ubi duae simul acies timendae essent.

<milestone unit="section" n="2"/>itaque castris se tenebant, tam ancipiti periculo auersi: diem tempusque forsitan ipsum leniturum iras sanitatemque animis allaturum.

<milestone unit="section" n="3"/>Ueiens hostis Etruscique eo magis praepropere agere; lacessere ad pugnam primo obequitando castris prouocandoque, postremo ut nihil mouebant, qua consules ipsos, qua exercitum increpando:

<milestone unit="section" n="4"/>simulationem intestinae discordiae remedium timoris inuentum, et consules magis non confidere quam non credere suis militibus; nouum seditionis genus, silentium otiumque inter armatos. ad haec in nouitatem generis originisque qua falsa, qua uera iacere.

<milestone unit="section" n="5"/><pb id="p.2065" n="sub ipso uallo"/>haec cum sub ipso uallo portisque streperent, haud aegre consules pati; at imperitae multitudini nunc indignatio, nunc pudor pectora uersare et ab intestinis auertere malis; nolle inultos hostes, nolle successum non patribus, non consulibus; externa et domestica odia certare in animis.

<milestone unit="section" n="6"/>tandem superant externa; adeo superbe insolenterque hostis eludebat. frequentes in praetorium conueniunt; poscunt pugnam, postulant ut signum detur.

<milestone unit="section" n="7"/>consules uelut deliberabundi capita conferunt, diu conloquuntur. pugnare cupiebant, sed retro reuocanda et abdenda cupiditas erat, ut aduersando remorandoque incitato semel militi adderent impetum.

<milestone unit="section" n="8"/>redditur responsum immaturam rem agi; nondum tempus pugnae esse; castris se tenerent. edicunt inde ut abstineant pugna; si quis iniussu pugnauerit, ut in hostem animaduersuros.

<milestone unit="section" n="9"/>ita dimissis, quo minus consules uelle credunt, crescit ardor pugnandi. accendunt insuper hostes ferocius multo, ut statuisse non pugnare consules cognitum est:

<milestone unit="section" n="10"/>quippe impune se insultaturos; non credi militi arma; rem ad ultimum seditionis erupturam, finemque uenisse Romano imperio. his freti occursant portis, ingerunt probra; aegre abstinent quin castra oppugnent.

<milestone unit="section" n="11"/>enimuero non ultra contumeliam pati Romanus posse; totis castris undique ad consules curritur; non iam sensim, ut ante, per centurionum principes postulant, sed passim omnes clamoribus agunt.

<milestone unit="section" n="12"/>matura res erat; tergiuersantur tamen. Fabius deinde ad crescentem tumultum iam metu seditionis collega concedente, cum silentium classico fecisset: 'ego istos, <persName n="2"><foreName>Cn.</foreName> <surname>Manli</surname></persName>, posse uincere scio: uelle ne scirem, ipsi fecerunt.

<milestone unit="section" n="13"/><pb id="p.2066"/>itaque certum est non dare signum nisi uictores se redituros ex hac pugna iurant. consulem Romanum miles semel in acie fefellit: deos nunquam fallet.' centurio erat <persName n="2"><foreName>M.</foreName> <surname>Flauoleius</surname></persName>, inter primores pugnae flagitator.

<milestone unit="section" n="14"/>'uictor' inquit, '<persName n="2"><foreName>M.</foreName> <surname>Fabi</surname></persName>, reuertar ex acie'; si fallat, Iouem patrem Gradiuumque Martem aliosque iratos inuocat deos. idem deinceps omnis exercitus in se quisque iurat. iuratis datur signum; arma capiunt; eunt in pugnam irarum speique pleni.

<milestone unit="section" n="15"/>nunc iubent Etruscos probra iacere, nunc armati sibi quisque lingua promptum hostem offerri.

<milestone unit="section" n="16"/>omnium illo die, qua plebis, qua patrum, eximia uirtus fuit; Fabium nomen [Fabia gens] maxime enituit; multis ciuilibus certaminibus infensos plebis animos illa pugna sibi reconciliare statuunt. </p><p><milestone unit="chapter" n="46"/>

<milestone unit="section" n="1"/>instruitur acies, nec Ueiens hostis Etruscaeque legiones detractant. prope certa spes erat non magis secum pugnaturos quam cum Aequis; maius quoque aliquod in tam inritatis animis et occasione ancipiti haud desperandum esse facinus.

<milestone unit="section" n="2"/><pb id="p.2067" n="infestior Roma"/>res aliter longe euenit; nam non alio ante bello infestior Romanus&mdash;adeo hinc contumeliis hostes, hinc consules mora exacerbauerant&mdash;proelium iniit.

<milestone unit="section" n="3"/>uix explicandi ordinis spatium Etruscis fuit, cum pilis inter primam trepidationem abiectis temere magis quam emissis, pugna iam in manus, iam ad gladios, ubi Mars est atrocissimus, uenerat.

<milestone unit="section" n="4"/>inter primores genus Fabium insigne spectaculo exemploque ciuibus erat. ex his <persName n="2"><foreName>Q.</foreName> <surname>Fabium</surname></persName>&mdash;tertio hic anno ante consul fuerat&mdash;principem in confertos Ueientes euntem ferox uiribus et armorum arte Tuscus, incautum inter multas uersantem hostium manus, gladio per pectus transfigit; telo extracto praeceps Fabius in uolnus abiit.

<milestone unit="section" n="5"/>sensit utraque acies unius uiri casum, cedebatque inde Romanus cum <persName n="2"><foreName>M.</foreName> <surname>Fabius</surname></persName> consul transiluit iacentis corpus obiectaque parma, 'hoc iurastis' inquit, 'milites, fugientes uos in castra redituros? adeo ignauissimos hostes magis timetis quam Iouem Martemque per quos iurastis?

<milestone unit="section" n="6"/>at ego iniuratus aut uictor reuertar aut prope te hic, <persName n="2"><foreName>Q.</foreName> <surname>Fabi</surname></persName>, dimicans cadam.' consuli tum Caeso Fabius, prioris anni consul: 'uerbisne istis, frater, ut pugnent, te impetraturum credis?

<milestone unit="section" n="7"/>di impetrabunt per quos iurauere; et nos, ut decet proceres, ut Fabio nomine est dignum, pugnando potius quam adhortando accendamus militum animos.' sic in primum infensis hastis prouolant duo Fabii, totamque mouerunt secum aciem. </p><p><milestone unit="chapter" n="47"/>

<milestone unit="section" n="1"/>proelio ex parte una restituto, nihilo segnius in cornu altero <persName n="2"><foreName>Cn.</foreName> <surname>Manlius</surname></persName> consul pugnam ciebat, ubi prope similis fortuna est uersata.

<milestone unit="section" n="2"/><pb id="p.2068" n="sic in hoc ips"/>nam ut altero in cornu <persName n="2"><foreName>Q.</foreName> <surname>Fabium</surname></persName>, sic in hoc ipsum consulem Manlium iam uelut fusos agentem hostes et impigre milites secuti sunt et, ut ille graui uolnere ictus ex acie cessit, interfectum rati gradum rettulere;

<milestone unit="section" n="3"/>cessissentque loco, ni consul alter cum aliquot turmis equitum in eam partem citato equo aduectus, uiuere clamitans collegam, se uictorem fuso altero cornu adesse, rem inclinatam sustinuisset.

<milestone unit="section" n="4"/>Manlius quoque ad restituendam aciem se ipse coram offert. duorum consulum cognita ora accendunt militum animos. simul et uanior iam erat hostium acies, dum abundante multitudine freti, subtracta subsidia mittunt ad castra oppugnanda.

<milestone unit="section" n="5"/>in quae haud magno certamine impetu facto cum praedae magis quam pugnae memores tererent tempus, triarii Romani qui primam inruptionem sustinere non potuerant, missis ad consules nuntiis quo loco res essent, conglobati ad praetorium redeunt et sua sponte ipsi proelium renouant.

<milestone unit="section" n="6"/>et Manlius consul reuectus in castra, ad omnes portas milite opposito hostibus uiam clauserat. ea desperatio Tuscis rabiem magis quam audaciam accendit. nam cum incursantes quacumque exitum ostenderet spes uano aliquotiens impetu issent, globus iuuenum unus in ipsum consulem insignem armis inuadit.

<milestone unit="section" n="7"/>prima excepta a circumstantibus tela; sustineri deinde uis nequit; consul mortifero uolnere ictus cadit, fusique circa omnes.

<milestone unit="section" n="8"/>Tuscis crescit audacia; Romanos terror per tota castra trepidos agit, et ad extrema uentum foret ni legati rapto consulis corpore patefecissent una porta hostibus uiam.

<milestone unit="section" n="9"/>ea erumpunt; consternatoque agmine abeuntes in uictorem alterum incidunt consulem; ibi iterum caesi fusique passim. uictoria egregia parta, tristis tamen duobus tam claris funeribus.

<milestone unit="section" n="10"/><pb id="p.2069" n="si exercitus s"/>itaque consul decernente senatu triumphum, si exercitus sine imperatore triumphare possit, pro eximia eo bello opera facile passurum respondit; se familia funesta <persName n="2"><foreName>Q.</foreName> <surname>Fabi</surname></persName> fratris morte, re publica ex parte orba [consule altero amisso] publico priuatoque deformem luctu lauream non accepturum.

<milestone unit="section" n="11"/>omni acto triumpho depositus triumphus clarior fuit; adeo spreta in tempore gloria interdum cumulatior rediit. funera deinde duo deinceps collegae fratrisque ducit, idem in utroque laudator, cum concedendo illis suas laudes ipse maximam partem earum ferret.

<milestone unit="section" n="12"/>neque immemor eius quod initio consulatus imbiberat, reconciliandi animos plebis, saucios milites curandos diuidit patribus. Fabiis plurimi dati, nec alibi maiore cura habiti. inde populares iam esse Fabii, nec hoc ulla nisi salubri rei publicae arte. </p><p><milestone unit="chapter" n="48"/>

<milestone unit="section" n="1"/>igitur non patrum magis quam plebis studiis <persName n="2"><foreName>K.</foreName> <surname>Fabius</surname></persName> cum <persName n="2"><foreName>T.</foreName> <surname>Uerginio</surname></persName> consul factus neque belli neque dilectus neque ullam aliam priorem curam agere quam ut iam aliqua ex parte incohata concordiae spe, primo quoque tempore cum patribus coalescerent animi plebis.

<milestone unit="section" n="2"/>itaque principio anni censuit priusquam quisquam agrariae legis auctor tribunus exsisteret, occuparent patres ipsi suum munus facere; captiuum agrum plebi quam maxime aequaliter darent; uerum esse habere eos quorum sanguine ac sudore partus sit.

<milestone unit="section" n="3"/><pb id="p.2070" n="gloria luxuria"/>aspernati patres sunt; questi quoque quidam nimia gloria luxuriare et euanescere uiuidum quondam illud Caesonis ingenium.

<milestone unit="section" n="4"/>nullae deinde urbanae factiones fuere; uexabantur incursionibus Aequorum Latini. eo cum exercitu Caeso missus in ipsorum Aequorum agrum depopulandum transit. Aequi se in oppida receperunt murisque se tenebant; eo nulla pugna memorabilis fuit.

<milestone unit="section" n="5"/>at a Ueiente hoste clades accepta temeritate alterius consulis, actumque de exercitu foret, ni <persName n="2"><foreName>K.</foreName> <surname>Fabius</surname></persName> in tempore subsidio uenisset. ex eo tempore neque pax neque bellum cum Ueientibus fuit; res proxime formam latrocinii uenerat.

<milestone unit="section" n="6"/>legionibus Romanis cedebant in urbem; ubi abductas senserant legiones, agros incursabant, bellum quiete, quietem bello in uicem eludentes. ita neque omitti tota res nec perfici poterat; et alia bella aut praesentia instabant, ut ab Aequis Uolscisque, non diutius quam recens dolor proximae cladis transiret quiescentibus, aut mox moturos [se] apparebat Sabinos semper infestos Etruriamque omnem.

<milestone unit="section" n="7"/>sed Ueiens hostis, adsiduus magis quam grauis, contumeliis saepius quam periculo animos agitabat, quod nullo tempore neglegi poterat aut auerti alio sinebat.

<milestone unit="section" n="8"/>tum Fabia gens senatum adiit. consul pro gente loquitur: 'adsiduo magis quam magno praesidio, ut scitis, patres conscripti, bellum Ueiens eget. uos alia bella curate, Fabios hostes Ueientibus date. auctores sumus tutam ibi maiestatem Romani nominis fore.

<milestone unit="section" n="9"/>nostrum id nobis uelut familiare bellum priuato sumptu gerere in animo est; res publica et milite illic et pecunia uacet.' gratiae ingentes actae.

<milestone unit="section" n="10"/><pb id="p.2071" n="steterant dom"/>consul e curia egressus comitante Fabiorum agmine, qui in uestibulo curiae senatus consultum exspectantes steterant, domum redit. iussi armati postero die ad limen consulis adesse; domos inde discedunt. </p><p><milestone unit="chapter" n="49"/>

<milestone unit="section" n="1"/>manat tota urbe rumor; Fabios ad caelum laudibus ferunt: familiam unam subisse ciuitatis onus; Ueiens bellum in priuatam curam, in priuata arma uersum.

<milestone unit="section" n="2"/>si sint duae roboris eiusdem in urbe gentes, deposcant haec Uolscos sibi, illa Aequos: populo Romano tranquillam pacem agente omnes finitimos subigi populos posse. Fabii postera die arma capiunt; quo iussi erant conueniunt.

<milestone unit="section" n="3"/>consul paludatus egrediens in uestibulo gentem omnem suam instructo agmine uidet; acceptus in medium signa ferri iubet. nunquam exercitus neque minor numero neque clarior fama et admiratione hominum per urbem incessit.

<milestone unit="section" n="4"/>sex et trecenti milites, omnes patricii, omnes unius gentis, quorum neminem ducem sperneres, egregius quibuslibet temporibus senatus, ibant, unius familiae uiribus Ueienti populo pestem minitantes.

<milestone unit="section" n="5"/>sequebatur turba propria alia cognatorum sodaliumque, nihil medium, nec spem nec curam, sed immensa omnia uoluentium animo, alia publica sollicitudine excitata, fauore et admiratione stupens.

<milestone unit="section" n="6"/>ire fortes, ire felices iubent, inceptis euentus pares reddere; consulatus inde ac triumphos, omnia praemia ab se, omnes honores sperare.

<milestone unit="section" n="7"/>praetereuntibus Capitolium arcemque et alia templa, quidquid deorum oculis, quidquid animo occurrit, precantur ut illud agmen faustum atque felix mittant, sospites breui in patriam ad parentes restituant.

<milestone unit="section" n="8"/>in cassum missae preces. infelici uia, dextro iano portae Carmentalis, profecti ad Cremeram flumen perueniunt. is opportunus uisus locus communiendo praesidio.

<milestone unit="section" n="9"/><pb id="p.2072"/><persName n="2"><foreName>L.</foreName> <surname>Aemilius</surname></persName> inde et <persName n="2"><foreName>C.</foreName> <surname>Seruilius</surname></persName> consules facti. et donec nihil aliud quam in populationibus res fuit, non ad praesidium modo tutandum Fabii satis erant, sed tota regione qua Tuscus ager Romano adiacet, sua tuta omnia, infesta hostium, uagantes per utrumque finem, fecere.

<milestone unit="section" n="10"/>interuallum deinde haud magnum populationibus fuit, dum et Ueientes accito ex Etruria exercitu praesidium Cremerae oppugnant, et Romanae legiones ab <persName n="2"><foreName>L.</foreName> <surname>Aemilio</surname></persName> consule adductae cominus cum Etruscis dimicant acie;

<milestone unit="section" n="11"/>quamquam uix dirigendi aciem spatium Ueientibus fuit; adeo inter primam trepidationem dum post signa ordines introeunt subsidiaque locant, inuecta subito ab latere Romana equitum ala non pugnae modo incipiendae sed consistendi ademit locum.

<milestone unit="section" n="12"/>ita fusi retro ad saxa Rubra&mdash;ibi castra habebant&mdash;, pacem supplices petunt. cuius impetratae, ab insita animis leuitate, ante deductum Cremera Romanum praesidium paenituit. </p><p><milestone unit="chapter" n="50"/>

<milestone unit="section" n="1"/>rursus cum Fabiis erat Ueienti populo, sine ullo maioris belli apparatu, certamen; nec erant incursiones modo in agros aut subiti impetus &lt;in&gt; incursantes, sed aliquotiens aequo campo conlatisque signis certatum,

<milestone unit="section" n="2"/>gensque una populi Romani saepe ex opulentissima, ut tum res erant, Etrusca ciuitate uictoriam tulit.

<milestone unit="section" n="3"/>id primo acerbum indignumque Ueientibus est uisum; inde consilium ex re natum insidiis ferocem hostem captandi; gaudere etiam multo successu Fabiis audaciam crescere.

<milestone unit="section" n="4"/><pb id="p.2073" n="aliquotiens "/>itaque et pecora praedantibus aliquotiens, uelut casu incidissent, obuiam acta, et agrestium fuga uasti relicti agri, et subsidia armatorum ad arcendas populationes missa saepius simulato quam uero pauore refugerunt.

<milestone unit="section" n="5"/>iamque Fabii adeo contempserant hostem ut sua inuicta arma neque loco neque tempore ullo crederent sustineri posse. haec spes prouexit ut ad conspecta procul a Cremera magno campi interuallo pecora, quamquam rara hostium apparebant arma, decurrerent.

<milestone unit="section" n="6"/>et cum improuidi effuso cursu insidias circa ipsum iter locatas superassent palatique passim uaga, ut fit pauore iniecto, raperent pecora, subito ex insidiis consurgitur; et aduersi et undique hostes erant.

<milestone unit="section" n="7"/>primo clamor circumlatus exterruit, dein tela ab omni parte accidebant; coeuntibusque Etruscis, iam continenti agmine armatorum saepti, quo magis se hostis inferebat, cogebantur breuiore spatio et ipsi orbem colligere,

<milestone unit="section" n="8"/>quae res et paucitatem eorum insignem et multitudinem Etruscorum, multiplicatis in arto ordinibus, faciebat.

<milestone unit="section" n="9"/>tum omissa pugna, quam in omnes partes parem intenderant, in unum locum se omnes inclinant; eo nisi corporibus armisque rupere cuneo uiam.

<milestone unit="section" n="10"/>duxit uia in editum leniter collem. inde primo restitere; mox, ut respirandi superior locus spatium dedit recipiendique a pauore tanto animum, pepulere etiam subeuntes, uincebatque auxilio loci paucitas, ni iugo circummissus Ueiens in uerticem collis euasisset.

<milestone unit="section" n="11"/>ita superior rursus hostis factus. Fabii caesi ad unum omnes praesidiumque expugnatum. trecentos sex perisse satis conuenit, unum prope puberem aetate relictum, stirpem genti Fabiae dubiisque rebus populi Romani saepe domi bellique uel maximum futurum auxilium.

<milestone unit="chapter" n="51"/>

<milestone unit="section" n="1"/><pb id="p.2074"/></p><p>cum haec accepta clades est, iam <persName n="2"><foreName>C.</foreName> <surname>Horatius</surname></persName> et <persName n="2"><foreName>T.</foreName> <surname>Menenius</surname></persName> consules erant. Menenius aduersus Tuscos uictoria elatos confestim missus.

<milestone unit="section" n="2"/>tum quoque male pugnatum est, et Ianiculum hostes occupauere; obsessaque urbs foret, super bellum annona premente&mdash;transierant enim Etrusci Tiberim&mdash;, ni Horatius consul ex Uolscis esset reuocatus. adeoque id bellum ipsis institit moenibus, ut primo pugnatum ad Spei sit aequo Marte, iterum ad portam Collinam.

<milestone unit="section" n="3"/>ibi quamquam paruo momento superior Romana res fuit, meliorem tamen militem, recepto pristino animo, in futura proelia id certamen fecit.

<milestone unit="section" n="4"/><persName n="2"><foreName>A.</foreName> <surname>Uerginius</surname></persName> et <persName n="2"><foreName>Sp.</foreName> <surname>Seruilius</surname></persName> consules fiunt. post acceptam proxima pugna cladem Ueientes abstinuere acie; populationes erant, et uelut ab arce Ianiculo passim in Romanum agrum impetus dabant; non usquam pecora tuta, non agrestes erant.

<milestone unit="section" n="5"/>capti deinde eadem arte sunt qua ceperant Fabios. secuti dedita opera passim ad inlecebras propulsa pecora praecipitauere in insidias; quo plures erant, maior caedes fuit.

<milestone unit="section" n="6"/>ex hac clade atrox ira maioris cladis causa atque initium fuit. traiecto enim nocte Tiberi, castra Seruili consulis adorti sunt oppugnare. inde fusi magna caede in Ianiculum se aegre recepere.

<milestone unit="section" n="7"/><pb id="p.2075" n="tamen quod ino"/>confestim consul et ipse transit Tiberim, castra sub Ianiculo communit. postero die luce orta nonnihil et hesterna felicitate pugnae ferox, magis tamen quod inopia frumenti quamuis in praecipitia, dum celeriora essent,

<milestone unit="section" n="8"/>agebat consilia, temere aduerso Ianiculo ad castra hostium aciem erexit, foediusque inde pulsus quam pridie pepulerat, interuentu collegae ipse exercitusque est seruatus.

<milestone unit="section" n="9"/>inter duas acies Etrusci, cum in uicem his atque illis terga darent, occidione occisi. ita oppressum temeritate felici Ueiens bellum. </p><p><milestone unit="chapter" n="52"/>

<milestone unit="section" n="1"/>urbi cum pace laxior etiam annona rediit, et aduecto ex Campania frumento, et postquam timor sibi cuique futurae inopiae abiit, eo quod abditum fuerat prolato.

<milestone unit="section" n="2"/>ex copia deinde otioque lasciuire rursus animi et pristina mala, postquam foris deerant, domi quaerere. tribuni plebem agitare suo ueneno, agraria lege; in resistentes incitare patres, nec in uniuersos modo sed in singulos.

<milestone unit="section" n="3"/><persName n="2"><foreName>Q.</foreName> <surname>Considius</surname></persName> et <persName n="2"><foreName>T.</foreName> <surname>Genucius</surname></persName>, auctores agrariae legis, <persName n="2"><foreName>T.</foreName> <surname>Menenio</surname></persName> diem dicunt. inuidiae erat amissum Cremerae praesidium, cum haud procul inde statiua consul habuisset;

<milestone unit="section" n="4"/>ea oppressit, cum et patres haud minus quam pro Coriolano adnisi essent et patris Agrippae fauor hauddum exoleuisset.

<milestone unit="section" n="5"/>in multa temperarunt tribuni; cum capitis anquisissent, duorum milium aeris damnato multam dixerunt. ea in caput uertit; negant tulisse ignominiam aegritudinemque; inde morbo absumptum.

<milestone unit="section" n="6"/><pb id="p.2076"/>alius deinde reus, <persName n="2"><foreName>Sp.</foreName> <surname>Seruilius</surname></persName>, ut consulatu abiit, <persName n="2"><foreName>C.</foreName> <surname>Nautio</surname></persName> et <persName n="2"><foreName>P.</foreName> <surname>Ualerio</surname></persName> consulibus, initio statim anni ab <persName n="2"><foreName>L.</foreName> <surname>Caedicio</surname></persName> et <persName n="2"><foreName>T.</foreName> <surname>Statio</surname></persName> tribunis die dicta, non ut Menenius, precibus suis aut patrum sed cum multa fiducia innocentiae gratiaeque tribunicios impetus tulit.

<milestone unit="section" n="7"/>et huic proelium cum Tuscis ad Ianiculum erat crimini. sed feruidi animi uir ut in publico periculo ante, sic tum in suo, non tribunos modo sed plebem oratione feroci refutando exprobrandoque <persName n="2"><foreName>T.</foreName> <surname>Meneni</surname></persName> damnationem mortemque, cuius patris munere restituta quondam plebs eos ipsos quibus tum saeuiret magistratus, eas leges haberet, periculum audacia discussit.

<milestone unit="section" n="8"/>iuuit et Uerginius collega testis productus, participando laudes; magis tamen Menenianum&mdash;adeo mutauerant animum&mdash; profuit iudicium. </p><p><milestone unit="chapter" n="53"/>

<milestone unit="section" n="1"/>certamina domi finita: Ueiens bellum exortum, quibus Sabini arma coniunxerant. <persName n="2"><foreName>P.</foreName> <surname>Ualerius</surname></persName> consul accitis Latinorum Hernicorumque auxiliis cum exercitu Ueios missus castra Sabina, quae pro moenibus sociorum locata erant, confestim adgreditur; tantamque trepidationem iniecit ut dum dispersi alii alia manipulatim excurrunt ad arcendam hostium uim, ea porta cui signa primum intulerat caperetur.

<milestone unit="section" n="2"/>intra uallum deinde caedes magis quam proelium esse. tumultus e castris et in urbem penetrat; tamquam Ueiis captis, ita pauidi Ueientes ad arma currunt. pars Sabinis eunt subsidio, pars Romanos toto impetu intentos in castra adoriuntur.

<milestone unit="section" n="3"/><pb id="p.2077" n="ipsi utroque u"/>paulisper auersi turbatique sunt; deinde et ipsi utroque uersis signis resistunt, et eques ab consule immissus Tuscos fundit fugatque, eademque hora duo exercitus, duae potentissimae et maxime finitimae gentes superatae sunt.

<milestone unit="section" n="4"/>dum haec ad Ueios geruntur, Uolsci Aequique in Latino agro posuerant castra populatique fines erant. eos per se ipsi Latini adsumptis Hernicis, sine Romano aut duce aut auxilio castris exuerunt;

<milestone unit="section" n="5"/>ingenti praeda praeter suas reciperatas res potiti sunt. missus tamen ab Roma consul in Uolscos <persName n="2"><foreName>C.</foreName> <surname>Nautius</surname></persName>; mos, credo, non placebat, sine Romano duce exercituque socios propriis uiribus consiliisque bella gerere.

<milestone unit="section" n="6"/>nullum genus calamitatis contumeliaeque non editum in Uolscos est, nec tamen perpelli potuere ut acie dimicarent. </p><p><milestone unit="chapter" n="54"/>

<milestone unit="section" n="1"/><persName n="2"><foreName>L.</foreName> <surname>Furius</surname></persName> inde et <persName n="2"><foreName>C.</foreName> <surname>Manlius</surname></persName> consules. Manlio Ueientes prouincia euenit; non tamen bellatum; indutiae in annos quadraginta petentibus datae frumento stipendioque imperato.

<milestone unit="section" n="2"/>paci externae confestim continuatur discordia domi. agrariae legis tribuniciis stimulis plebs furebat. consules, nihil Meneni damnatione, nihil periculo deterriti Seruili, summa ui resistunt. abeuntes magistratu <persName n="2"><foreName>Cn.</foreName> <surname>Genucius</surname></persName> tribunus plebis arripuit.

<milestone unit="section" n="3"/><persName n="2"><foreName>L.</foreName> <surname>Aemilius</surname></persName> et Opiter Uerginius consulatum ineunt; Uopiscum Iulium pro Uerginio in quibusdam annalibus consulem inuenio. hoc anno, quoscumque consules habuit, rei ad populum Furius et Manlius circumeunt sordidati non plebem magis quam iuniores patrum.

<milestone unit="section" n="4"/><pb id="p.2078"/>suadent monent honoribus et administratione rei publicae abstineant; consulares uero fasces, praetextam, curulemque sellam nihil aliud quam pompam funeris putent; claris insignibus uelut infulis uelatos ad mortem destinari.

<milestone unit="section" n="5"/>quod si consulatus tanta dulcedo sit, iam nunc ita in animum inducant consulatum captum et oppressum ab tribunicia potestate esse; consuli, uelut apparitori tribunicio, omnia ad nutum imperiumque tribuni agenda esse;

<milestone unit="section" n="6"/>si se commouerit, si respexerit patres, si aliud quam plebem esse in re publica crediderit, exsilium <persName n="2"><foreName>Cn.</foreName> <surname>Marci</surname></persName>, Meneni damnationem et mortem sibi proponat ante oculos.

<milestone unit="section" n="7"/>his accensi uocibus patres consilia inde non publica sed in priuato seductaque a plurium conscientia habuere, ubi cum id modo constaret, iure an iniuria, eripiendos esse reos, atrocissima quaeque maxime placebat sententia, nec auctor quamuis audaci facinori deerat.

<milestone unit="section" n="8"/>igitur iudicii die, cum plebs in foro erecta expectatione staret, mirari primo quod non descenderet tribunus; dein cum iam mora suspectior fieret, deterritum a primoribus credere et desertam ac proditam causam publicam queri;

<milestone unit="section" n="9"/>tandem qui obuersati uestibulo tribuni fuerant nuntiant domi mortuum esse inuentum. quod ubi in totam contionem pertulit rumor, sicut acies funditur duce occiso, ita dilapsi passim alii alio. praecipuus pauor tribunos inuaserat, quam nihil auxilii sacratae leges haberent morte collegae monitos.

<milestone unit="section" n="10"/>nec patres satis moderate ferre laetitiam, adeoque neminem noxiae paenitebat, ut etiam insontes fecisse uideri uellent, palamque ferretur malo domandam tribuniciam potestatem.

<milestone unit="chapter" n="55"/>

<milestone unit="section" n="1"/><pb id="p.2079"/></p><p>sub hac pessimi exempli uictoria dilectus edicitur, pauentibusque tribunis sine intercessione ulla consules rem peragunt.

<milestone unit="section" n="2"/>tum uero irasci plebs tribunorum magis silentio quam consulum imperio, et dicere actum esse de libertate sua; rursus ad antiqua reditum; cum Genucio una mortuam ac sepultam tribuniciam potestatem. aliud agendum ac cogitandum quomodo resistatur patribus;

<milestone unit="section" n="3"/>id autem unum consilium esse ut se ipsa plebs, quando aliud nihil auxilii habeat, defendat. quattuor et uiginti lictores apparere consulibus et eos ipsos plebis homines; nihil contemptius neque infirmius, si sint qui contemnant; sibi quemque ea magna atque horrenda facere.

<milestone unit="section" n="4"/>his uocibus alii alios cum incitassent, ad Uoleronem Publilium de plebe hominem quia, quod ordines duxisset, negaret se militem fieri debere, lictor missus est a consulibus. Uolero appellat tribunos.

<milestone unit="section" n="5"/>cum auxilio nemo esset, consules spoliari hominem et uirgas expediri iubent. 'prouoco' inquit, 'ad populum' Uolero, 'quoniam tribuni ciuem Romanum in conspectu suo uirgis caedi malunt quam ipsi in lecto suo a uobis trucidari.' quo ferocius clamitabat, eo infestius circumscindere et spoliare lictor.

<milestone unit="section" n="6"/>tum Uolero et praeualens ipse et adiuuantibus aduocatis repulso lictore, ubi indignantium pro se acerrimus erat clamor, eo se in turbam confertissimam recipit clamitans: 'prouoco et fidem plebis imploro.

<milestone unit="section" n="7"/>adeste, ciues; adeste, commilitones; nihil est quod expectetis tribunos quibus ipsis uestro auxilio opus est.'

<milestone unit="section" n="8"/> concitati homines ueluti ad proelium se expediunt, apparebatque omne discrimen adesse; nihil cuiquam sanctum, non publici fore, non priuati iuris.

<milestone unit="section" n="9"/><pb id="p.2080" n="consules obtul"/>huic tantae tempestati cum se consules obtulissent, facile experti sunt parum tutam maiestatem sine uiribus esse. uiolatis lictoribus, fascibus fractis, e foro in curiam compelluntur, incerti quatenus Uolero exerceret uictoriam.

<milestone unit="section" n="10"/>conticescente deinde tumultu cum in senatum uocari iussissent, queruntur iniurias suas, uim plebis, Uoleronis audaciam.

<milestone unit="section" n="11"/>multis ferociter dictis sententiis, uicere seniores quibus ira patrum aduersus temeritatem plebis certari non placuit. </p><p><milestone unit="chapter" n="56"/>

<milestone unit="section" n="1"/>Uoleronem amplexa fauore plebs proximis comitiis tribunum plebi creat in eum annum qui <persName n="2"><foreName>L.</foreName> <surname>Pinarium</surname></persName> <persName n="2"><foreName>P.</foreName> <surname>Furium</surname></persName> consules habuit.

<milestone unit="section" n="2"/>contraque omnium opinionem, qui eum uexandis prioris anni consulibus permissurum tribunatum credebant, post publicam causam priuato dolore habito, ne uerbo quidem uiolatis consulibus, rogationem tulit ad populum ut plebeii magistratus tributis comitiis fierent.

<milestone unit="section" n="3"/>haud parua res sub titulo prima specie minime atroci ferebatur, sed quae patriciis omnem potestatem per clientium suffragia creandi quos uellent tribunos auferret.

<milestone unit="section" n="4"/>huic actioni gratissimae plebi cum summa ui resisterent patres, nec quae una uis ad resistendum erat, ut intercederet aliquis ex collegio, auctoritate aut consulum aut principum adduci posset, res tamen suo ipsa molimine grauis certaminibus in annum extrahitur.

<milestone unit="section" n="5"/>plebs Uoleronem tribunum reficit: patres, ad ultimum dimicationis rati rem uenturam, <persName n="3"><foreName>Ap.</foreName> <surname>Claudium</surname> <genName>Appi filium</genName></persName>, iam inde a paternis certaminibus inuisum infestumque plebi, consulem faciunt. collega ei <persName n="2"><foreName>T.</foreName> <surname>Quinctius</surname></persName> datur.

<milestone unit="section" n="6"/><pb id="p.2081"/>principio statim anni nihil prius quam de lege agebatur. sed ut inuentor legis Uolero, sic Laetorius, collega eius, auctor cum recentior tum acrior erat.

<milestone unit="section" n="7"/>ferocem faciebat belli gloria ingens, quod aetatis eius haud quisquam manu promptior erat. is, cum Uolero nihil praeterquam de lege loqueretur, insectatione abstinens consulum, ipse incusationem Appi familiaeque superbissimae ac crudelissimae in plebem Romanam exorsus, cum a patribus non consulem,

<milestone unit="section" n="8"/>sed carnificem ad uexandam et lacerandam plebem creatum esse contenderet, rudis in militari homine lingua non suppetebat libertati animoque.

<milestone unit="section" n="9"/>itaque deficiente oratione, 'quando quidem non facile loquor' inquit, 'Quirites, quam quod locutus sum praesto, crastino die adeste; ego hic aut in conspectu uestro moriar aut perferam legem'.

<milestone unit="section" n="10"/>occupant tribuni templum postero die; consules nobilitasque ad impediendam legem in contione consistunt. summoueri Laetorius iubet, praeterquam qui suffragium ineant.

<milestone unit="section" n="11"/>adulescentes nobiles stabant nihil cedentes uiatori. tum ex his prendi quosdam Laetorius iubet. consul Appius negare ius esse tribuno in quemquam nisi in plebeium;

<milestone unit="section" n="12"/>non enim populi sed plebis eum magistratum esse; nec illam ipsam submouere pro imperio posse more maiorum, quia ita dicatur: 'si uobis uidetur, discedite, Quirites.' facile contemptim de iure disserendo perturbare Laetorium poterat.

<milestone unit="section" n="13"/>ardens igitur ira tribunus uiatorem mittit ad consulem, consul lictorem ad tribunum, priuatum esse clamitans, sine imperio, sine magistratu;

<milestone unit="section" n="14"/><pb id="p.2082" n="ni et contio "/>uiolatusque esset tribunus, ni et contio omnis atrox coorta pro tribuno in consulem esset, et concursus hominum in forum ex tota urbe concitatae multitudinis fieret. sustinebat tamen Appius pertinacia tantam tempestatem,

<milestone unit="section" n="15"/>certatumque haud incruento proelio foret, ni Quinctius, consul alter, consularibus negotio dato ut collegam ui, si aliter non possent, de foro abducerent, ipse nunc plebem saeuientem precibus lenisset, nunc orasset tribunos ut concilium dimitterent; darent irae spatium;

<milestone unit="section" n="16"/>non uim suam illis tempus adempturum, sed consilium uiribus additurum; et patres in populi et consulem in patrum fore potestate. </p><p><milestone unit="chapter" n="57"/>

<milestone unit="section" n="1"/>aegre sedata ab Quinctio plebs, multo aegrius consul alter a patribus. dimisso tandem concilio plebis senatum consules habent.

<milestone unit="section" n="2"/>ubi cum timor atque ira in uicem sententias uariassent, quo magis spatio interposito ab impetu ad consultandum auocabantur, eo plus abhorrebant a certatione animi, adeo ut Quinctio gratias agerent quod eius opera mitigata discordia esset.

<milestone unit="section" n="3"/>ab Appio petitur ut tantam consularem maiestatem esse uellet quanta esse in concordi ciuitate posset; dum tribunique et consules ad se quisque omnia trahant, nihil relictum esse uirium in medio; distractam laceratamque rem publicam; magis quorum in manu sit quam ut incolumis sit quaeri.

<milestone unit="section" n="4"/>Appius contra testari deos atque homines rem publicam prodi per metum ac deseri; non consulem senatui sed senatum consuli deesse; grauiores accipi leges quam in Sacro monte acceptae sint. uictus tamen patrum consensu quieuit; lex silentio perfertur.

<milestone unit="chapter" n="58"/>

<milestone unit="section" n="1"/><pb id="p.2083"/></p><p>tum primum tributis comitiis creati tribuni sunt. numero etiam additos tres, perinde ac duo antea fuerint, Piso auctor est.

<milestone unit="section" n="2"/>nominat quoque tribunos, <persName n="2"><foreName>Cn.</foreName> <surname>Siccium</surname></persName>, <persName n="2"><foreName>L.</foreName> <surname>Numitorium</surname></persName>, <persName n="2"><foreName>M.</foreName> <surname>Duillium</surname></persName>, <persName n="2"><foreName>Sp.</foreName> <surname>Icilium</surname></persName>, <persName n="2"><foreName>L.</foreName> <surname>Maecilium</surname></persName>.

<milestone unit="section" n="3"/>Uolscum Aequicumque inter seditionem Romanam est bellum coortum. uastauerant agros ut si qua secessio plebis fieret ad se receptum haberet; compositis deinde rebus castra retro mouere.

<milestone unit="section" n="4"/><persName n="2"><foreName>Ap.</foreName> <surname>Claudius</surname></persName> in Uolscos missus, Quinctio Aequi prouincia euenit. eadem in militia saeuitia Appi quae domi esse, liberior quod sine tribuniciis uinculis erat.

<milestone unit="section" n="5"/><pb id="p.2084" n="perlatam lege"/>odisse plebem plus quam paterno odio: se uictum ab ea; se unico consule electo aduersus tribuniciam potestatem perlatam legem esse, quam minore conatu, nequaquam tanta patrum spe, priores impedierint consules.

<milestone unit="section" n="6"/>haec ira indignatioque ferocem animum ad uexandum saeuo imperio exercitum stimulabat. nec ulla ui domari poterat;

<milestone unit="section" n="7"/>tantum certamen animis imbiberant. segniter, otiose, neglegenter, contumaciter omnia agere; nec pudor nec metus coercebat. si citius agi uellet agmen, tardius sedulo incedere; si adhortator operis adesset, omnes sua sponte motam remittere industriam;

<milestone unit="section" n="8"/>praesenti uoltus demittere, tacite praetereuntem exsecrari, ut inuictus ille odio plebeio animus interdum moueretur.

<milestone unit="section" n="9"/>omni nequiquam acerbitate prompta, nihil iam cum militibus agere; a centurionibus corruptum exercitum dicere; tribunos plebei cauillans interdum et Uolerones uocare. </p><p><milestone unit="chapter" n="59"/>

<milestone unit="section" n="1"/>nihil eorum Uolsci nesciebant, instabantque eo magis, sperantes idem certamen animorum aduersus Appium habiturum exercitum Romanum quod aduersus Fabium consulem habuisset.

<milestone unit="section" n="2"/>ceterum multo Appio quam Fabio uiolentior fuit; non enim uincere tantum noluit, ut Fabianus exercitus, sed uinci uoluit. productus in aciem turpi fuga petit castra, nec ante restitit quam signa inferentem Uolscum munimentis uidit foedamque extremi agminis caedem.

<milestone unit="section" n="3"/>tum expressa uis ad pugnandum, ut uictor iam a uallo submoueretur hostis, satis tamen appareret capi tantum castra militem Romanum noluisse, alioqui gaudere sua clade atque ignominia.

<milestone unit="section" n="4"/>quibus nihil infractus ferox Appi animus cum insuper saeuire uellet contionemque aduocaret, concurrunt ad eum legati tribunique, monentes ne utique experiri uellet imperium, cuius uis omnis in consensu oboedientium esset;

<milestone unit="section" n="5"/>negare uolgo milites se ad contionem ituros passimque exaudiri uoces postulantium ut castra ex Uolsco agro moueantur; hostem uictorem paulo ante prope in portis ac uallo fuisse, ingentisque mali non suspicionem modo sed apertam speciem obuersari ante oculos.

<milestone unit="section" n="6"/>uictus tandem, quando quidem nihil praeter tempus noxae lucrarentur, remissa contione iter in insequentem diem pronuntiari cum iussisset, prima luce classico signum profectionis dedit.

<milestone unit="section" n="7"/>cum maxime agmen e castris explicaretur, Uolsci, ut eodem signo excitati, nouissimos adoriuntur. a quibus perlatus ad primos tumultus eo pauore signaque et ordines turbauit ut neque imperia exaudiri neque instrui acies posset.

<milestone unit="section" n="8"/>nemo ullius nisi fugae memor. ita effuso agmine per stragem corporum armorumque euasere ut prius hostis desisteret sequi quam Romanus fugere.

<milestone unit="section" n="9"/>tandem conlectis ex dissipato cursu militibus consul, cum reuocando nequiquam suos persecutus esset, in pacato agro castra posuit; aduocataque contione inuectus haud falso in proditorem exercitum militaris disciplinae,

<milestone unit="section" n="10"/>desertorem signorum, ubi signa, ubi arma essent singulos rogitans, inermes milites, signo amisso signiferos,

<milestone unit="section" n="11"/>ad hoc centuriones duplicariosque qui reliquerant ordines, uirgis caesos securi percussit: cetera multitudo sorte decimus quisque ad supplicium lecti. </p><p><milestone unit="chapter" n="60"/>

<milestone unit="section" n="1"/><pb id="p.2086" n="beneficiis cer"/>contra ea in Aequis inter consulem ac milites comitate ac beneficiis certatum est. et natura Quinctius erat lenior, et saeuitia infelix collegae quo is magis gauderet ingenio suo effecerat.

<milestone unit="section" n="2"/>huic tantae concordiae ducis exercitusque non ausi offerre se Aequi, uagari populabundum hostem per agros passi; nec ullo ante bello latius inde acta est praeda.

<milestone unit="section" n="3"/>ea omnis militi data est. addebantur et laudes, quibus haud minus quam praemio gaudent militum animi. cum duci, tum propter ducem patribus quoque placatior exercitus rediit, sibi parentem, alteri exercitui dominum datum ab senatu memorans.

<milestone unit="section" n="4"/>uaria fortuna belli, atroci discordia domi forique annum exactum insignem maxime comitia tributa efficiunt, res maior uictoria suscepti certaminis quam usu.

<milestone unit="section" n="5"/>plus enim dignitatis comitiis ipsis detractum est patres ex concilio submouendo, quam uirium aut plebi additum est aut demptum patribus. </p><p><milestone unit="chapter" n="61"/>

<milestone unit="section" n="1"/>turbulentior inde annus excepit <persName n="2"><foreName>L.</foreName> <surname>Ualerio</surname></persName> <persName n="2"><foreName>T.</foreName> <surname>Aemilio</surname></persName> consulibus, cum propter certamina ordinum de lege agraria tum propter iudicium <persName n="2"><foreName>Ap.</foreName> <surname>Claudi</surname></persName>,

<milestone unit="section" n="2"/>cui acerrimo aduersario legis causamque possessorum publici agri tamquam tertio consuli sustinenti <persName n="2"><foreName>M.</foreName> <surname>Duillius</surname></persName> et <persName n="2"><foreName>Cn.</foreName> <surname>Siccius</surname></persName> diem dixere.

<milestone unit="section" n="3"/><pb id="p.2087"/>nunquam ante tam inuisus plebi reus ad iudicium uocatus populi est, plenus suarum, plenus paternarum irarum.

<milestone unit="section" n="4"/>patres quoque non temere pro ullo aeque adnisi sunt: propugnatorem senatus maiestatisque uindicem suae, ad omnes tribunicios plebeiosque oppositum tumultus, modum dumtaxat in certamine egressum, iratae obici plebi.

<milestone unit="section" n="5"/>unus e patribus ipse <persName n="2"><foreName>Ap.</foreName> <surname>Claudius</surname></persName> et tribunos et plebem et suum iudicium pro nihilo habebat. illum non minae plebis, non senatus preces perpellere unquam potuere, non modo ut uestem mutaret aut supplex prensaret homines, sed ne ut ex consueta quidem asperitate orationis, cum ad populum agenda causa esset, aliquid leniret atque submitteret.

<milestone unit="section" n="6"/>idem habitus oris, eadem contumacia in uoltu, idem in oratione spiritus erat, adeo ut magna pars plebis Appium non minus reum timeret quam consulem timuerat.

<milestone unit="section" n="7"/>semel causam dixit, quo semper agere omnia solitus erat, accusatorio spiritu, adeoque constantia sua et tribunos obstupefecit et plebem ut diem ipsi sua uoluntate prodicerent, trahi deinde rem sinerent.

<milestone unit="section" n="8"/>haud ita multum interim temporis fuit; ante tamen quam prodicta dies ueniret, morbo moritur.

<milestone unit="section" n="9"/><pb id="p.2088" n="supremum diem "/>cuius laudationem cum tribunus plebis impedire conaretur, plebs fraudari sollemni honore supremum diem tanti uiri noluit, et laudationem tam aequis auribus mortui audiuit quam uiui accusationem audierat et exsequias frequens celebrauit. </p><p><milestone unit="chapter" n="62"/>

<milestone unit="section" n="1"/>eodem anno Ualerius consul cum exercitu in Aequos profectus, cum hostem ad proelium elicere non posset, castra oppugnare est adortus. prohibuit foeda tempestas cum grandine ac tonitribus caelo deiecta.

<milestone unit="section" n="2"/>admirationem deinde auxit signo receptui dato adeo tranquilla serenitas reddita ut uelut numine aliquo defensa castra oppugnare iterum religio fuerit.

<milestone unit="section" n="3"/>omnis ira belli ad populationem agri uertit. alter consul Aemilius in Sabinis bellum gessit. et ibi, quia hostis moenibus se tenebat, uastati agri sunt.

<milestone unit="section" n="4"/>incendiis deinde non uillarum modo sed etiam uicorum quibus frequenter habitabatur Sabini exciti cum praedatoribus occurrissent, ancipiti proelio digressi postero die rettulere castra in tutiora loca.

<milestone unit="section" n="5"/>id satis consuli uisum cur pro uicto relinqueret hostem, integro inde decedens bello. </p><p><milestone unit="chapter" n="63"/>

<milestone unit="section" n="1"/>inter haec bella manente discordia domi, consules <persName n="3"><foreName>T.</foreName> <surname>Numicius</surname> <addName>Priscus</addName></persName> <persName n="2"><foreName>A.</foreName> <surname>Uerginius</surname></persName> facti.

<milestone unit="section" n="2"/>non ultra uidebatur latura plebes dilationem agrariae legis, ultimaque uis parabatur, cum Uolscos adesse fumo ex incendiis uillarum fugaque agrestium cognitum est. ea res maturam iam seditionem ac prope erumpentem repressit.

<milestone unit="section" n="3"/>consules coacti extemplo ab senatu ad bellum educta ex urbe iuuentute tranquilliorem ceteram plebem fecerunt.

<milestone unit="section" n="4"/>et hostes quidem nihil aliud quam perfusis uano timore Romanis citato agmine abeunt:

<milestone unit="section" n="5"/><pb id="p.2089" n="militum rem pr"/>Numicius Antium aduersus Uolscos, Uerginius contra Aequos profectus. ibi ex insidiis prope magna accepta clade uirtus militum rem prolapsam neglegentia consulis restituit.

<milestone unit="section" n="6"/>melius in Uolscis imperatum est; fusi primo proelio hostes fugaque in urbem Antium, ut tum res erant opulentissimam, acti. quam consul oppugnare non ausus Caenonem, aliud oppidum nequaquam tam opulentum, ab Antiatibus cepit.

<milestone unit="section" n="7"/>dum Aequi Uolscique Romanos exercitus tenent, Sabini usque ad portas urbis populantes incessere. deinde ipsi paucis post diebus ab duobus exercitibus, utroque per iram consule ingresso in fines, plus cladium quam intulerant acceperunt. </p><p><milestone unit="chapter" n="64"/>

<milestone unit="section" n="1"/>extremo anno pacis aliquid fuit, sed, ut semper alias, sollicitae [pacis] certamine patrum et plebis.

<milestone unit="section" n="2"/>irata plebs interesse consularibus comitiis noluit; per patres clientesque patrum consules creati <persName n="2"><foreName>T.</foreName> <surname>Quinctius</surname></persName> <persName n="2"><foreName>Q.</foreName> <surname>Seruilius</surname></persName>. similem annum priori [consules] habent, seditiosa initia, bello deinde externo tranquilla.

<milestone unit="section" n="3"/>Sabini Crustuminos campos citato agmine transgressi cum caedes et incendia circum Anienem flumen fecissent, a porta prope Collina moenibusque pulsi ingentes tamen praedas hominum pecorumque egere.

<milestone unit="section" n="4"/>quos Seruilius consul infesto exercitu insecutus ipsum quidem agmen adipisci aequis locis non potuit, populationem adeo effuse fecit, ut nihil bello intactum relinquerent multiplicique capta praeda rediret.

<milestone unit="section" n="5"/>et in Uolscis res publica egregie gesta cum ducis tum militum opera. primum aequo campo signis conlatis pugnatum, ingenti caede utrimque, plurimo sanguine;

<milestone unit="section" n="6"/><pb id="p.2090" n="quia paucitas "/>et Romani, quia paucitas damno sentiendo propior erat, gradum rettulissent, ni salubri mendacio consul fugere hostes ab cornu altero clamitans concitasset aciem. impetu facto dum se putant uincere uicere.

<milestone unit="section" n="7"/>consul metuens ne nimis instando renouaret certamen, signum receptui dedit.

<milestone unit="section" n="8"/>intercessere pauci dies, uelut tacitis indutiis utrimque quiete sumpta, per quos ingens uis hominum ex omnibus Uolscis Aequisque populis in castra uenit,

<milestone unit="section" n="9"/>haud dubitans si senserint Romanos nocte abituros. itaque tertia fere uigilia ad castra oppugnanda ueniunt. Quinctius sedato tumultu quem terror subitus exciuerat, cum manere in tentoriis quietum militem iussisset,

<milestone unit="section" n="10"/>Hernicorum cohortem in stationem educit, cornicines tubicinesque in equos impositos canere ante uallum iubet sollicitumque hostem ad lucem tenere.

<milestone unit="section" n="11"/>reliquum noctis adeo tranquilla omnia in castris fuere ut somni quoque Romanis copia esset. Uolscos species armatorum peditum, quos et plures esse et Romanos putabant, fremitus hinnitusque equorum, qui et insueto sedente equite et insuper aures agitante sonitu saeuiebant, intentos uelut ad impetum hostium tenuit. </p><p><milestone unit="chapter" n="65"/>

<milestone unit="section" n="1"/>ubi inluxit, Romanus integer satiatusque somno productus in aciem fessum stando et uigiliis Uolscum primo impetu perculit;

<milestone unit="section" n="2"/>quamquam cessere magis quam pulsi hostes sunt, quia ab tergo erant cliui in quos post principia integris ordinibus tutus receptus fuit. consul ubi ad iniquum locum uentum est, sistit aciem. miles aegre teneri, clamare et poscere ut perculsis instare liceat.

<milestone unit="section" n="3"/><pb id="p.2091" n="conclamant se "/>ferocius agunt equites; circumfusi duci uociferantur se ante signa ituros. dum cunctatur consul uirtute militum fretus, loco parum fidens, conclamant se ituros clamoremque res est secuta. fixis in terram pilis quo leuiores ardua euaderent, cursu subeunt.

<milestone unit="section" n="4"/>Uolscus effusis ad primum impetum missilibus telis, saxa obiacentia pedibus ingerit in subeuntes, turbatosque ictibus crebris urget ex superiore loco. sic prope oneratum est sinistrum Romanis cornu, ni referentibus iam gradum consul increpando simul temeritatem, simul ignauiam, pudore metum excussisset.

<milestone unit="section" n="5"/>restitere primo obstinatis animis; deinde ut obtinentes locum uim &lt;pro ui&gt; referebant, audent ultro gradum inferre et clamore renouato commouent aciem; tum rursus impetu capto enituntur atque exsuperant iniquitatem loci.

<milestone unit="section" n="6"/>iam prope erat ut in summum cliui iugum euaderent cum terga hostes dedere, effusoque cursu paene agmine uno fugientes sequentesque castris incidere. in eo pauore castra capiuntur: qui Uolscorum effugere potuerunt, Antium petunt.

<milestone unit="section" n="7"/>Antium et Romanus exercitus ductus. paucos circumsessum dies deditur, nulla oppugnantium noua ui, sed quod iam inde ab infelici pugna castrisque amissis ceciderant animi.</p> </div1><div1 type="book" n="3">

<milestone unit="chapter" n="1"/>

<milestone unit="section" n="1"/><pb id="p.3001"/><p>Antio capto, <persName n="2"><foreName>T.</foreName> <surname>Aemilius</surname></persName> et <persName n="2"><foreName>Q.</foreName> <surname>Fabius</surname></persName> consules fiunt. hic erat Fabius qui unus exstinctae ad Cremeram genti superfuerat.

<milestone unit="section" n="2"/>iam priore consulatu Aemilius dandi agri plebi fuerat auctor; itaque secundo quoque consulatu eius et agrarii se in spem legis erexerant, et tribuni, rem contra consules saepe temptatam adiutore utique consule obtineri posse rati, suscipiunt, et consul manebat in sententia sua.

<milestone unit="section" n="3"/>possessores et magna pars patrum, tribuniciis se iactare actionibus principem ciuitatis et largiendo de alieno popularem fieri querentes, totius inuidiam rei a tribunis in consulem auerterant.

<milestone unit="section" n="4"/>atrox certamen aderat, ni Fabius consilio neutri parti acerbo rem expedisset: <persName n="2"><foreName>T.</foreName> <surname>Quincti</surname></persName> ductu et auspicio agri captum priore anno aliquantum a Uolscis esse;

<milestone unit="section" n="5"/>Antium, [propinquam] opportunam et maritimam urbem, coloniam deduci posse; ita sine querellis possessorum plebem in agros ituram, ciuitatem in concordia fore.

<milestone unit="section" n="6"/><pb id="p.3002"/>haec sententia accepta est. triumuiros agro dando creat <persName n="2"><foreName>T.</foreName> <surname>Quinctium</surname></persName> <persName n="2"><foreName>A.</foreName> <surname>Uerginium</surname></persName> <persName n="2"><foreName>P.</foreName> <surname>Furium</surname></persName>; iussi nomina dare qui agrum accipere uellent.

<milestone unit="section" n="7"/>fecit statim, ut fit, fastidium copia adeoque pauci nomina dedere ut ad explendum numerum coloni Uolsci adderentur; cetera multitudo poscere Romae agrum malle quam alibi accipere.

<milestone unit="section" n="8"/>Aequi a <persName n="2"><foreName>Q.</foreName> <surname>Fabio</surname></persName> &mdash;is eo cum exercitu uenerat&mdash;pacem petiere, inritamque eam ipsi subita incursione in agrum Latinum fecere. </p><p><milestone unit="chapter" n="2"/>

<milestone unit="section" n="1"/><persName n="2"><foreName>Q.</foreName> <surname>Seruilius</surname></persName> insequenti anno&mdash;is enim cum <persName n="2"><foreName>Sp.</foreName> <surname>Postumio</surname></persName> consul fuit&mdash;in Aequos missus in Latino agro statiua habuit. quies necessaria morbo implicitum exercitum tenuit.

<milestone unit="section" n="2"/>extractum in tertium annum bellum est <persName n="2"><foreName>Q.</foreName> <surname>Fabio</surname></persName> et <persName n="2"><foreName>T.</foreName> <surname>Quinctio</surname></persName> consulibus. Fabio extra ordinem, quia is uictor pacem Aequis dederat, ea prouincia data.

<milestone unit="section" n="3"/>qui haud dubia spe profectus famam nominis sui pacaturam Aequos, legatos in concilium gentis missos nuntiare iussit <persName n="2"><foreName>Q.</foreName> <surname>Fabium</surname></persName> consulem dicere se ex Aequis pacem Romam tulisse, ab Roma Aequis bellum adferre eadem dextera armata quam pacatam illis antea dederat.

<milestone unit="section" n="4"/>quorum id perfidia et periurio fiat, deos nunc testes esse, mox fore ultores. se tamen, utcumque sit, etiam nunc paenitere sua sponte Aequos quam pati hostilia malle.

<milestone unit="section" n="5"/>si paeniteat, tutum receptum ad expertam clementiam fore: sin periurio gaudeant, dis magis iratis quam hostibus gesturos bellum.

<milestone unit="section" n="6"/>haec dicta adeo nihil mouerunt quemquam ut legati prope uiolati sint exercitusque in Algidum aduersus Romanos missus.

<milestone unit="section" n="7"/><pb id="p.3003" n="hostem accesse"/>quae ubi Romam sunt nuntiata, indignitas rei magis quam periculum consulem alterum ab urbe exciuit. ita duo consulares exercitus ad hostem accessere acie instructa ut confestim dimicarent.

<milestone unit="section" n="8"/>sed cum forte haud multum diei superesset, unus ab statione hostium exclamat: 'ostentare hoc est, Romani, non gerere bellum.

<milestone unit="section" n="9"/>in noctem imminentem aciem instruitis; longiore luce ad id certamen quod instat nobis opus est. crastino die oriente sole redite in aciem; erit copia pugnandi; ne timete.'

<milestone unit="section" n="10"/> his uocibus inritatus miles in diem posterum in castra reducitur, longam uenire noctem ratus quae moram certamini faceret. tum quidem corpora cibo somnoque curant; ubi inluxit postero die, prior aliquanto constitit Romana acies; tandem et Aequi processere.

<milestone unit="section" n="11"/>proelium fuit utrimque uehemens, quod et Romanus ira odioque pugnabat et Aequos conscientia contracti culpa periculi et desperatio futurae sibi postea fidei ultima audere et experiri cogebat.

<milestone unit="section" n="12"/>non tamen sustinuere aciem Romanam Aequi; pulsique cum in fines suos se recepissent, nihilo inclinatioribus ad pacem animis ferox multitudo increpare duces quod in aciem, qua pugnandi arte Romanus excellat, commissa res sit;

<milestone unit="section" n="13"/>Aequos populationibus incursionibusque meliores esse et multas passim manus quam magnam molem unius exercitus rectius bella gerere. </p><p><milestone unit="chapter" n="3"/>

<milestone unit="section" n="1"/>relicto itaque castris praesidio egressi tanto cum tumultu inuasere fines Romanos, ut ad urbem quoque terrorem pertulerint.

<milestone unit="section" n="2"/>necopinata etiam res plus trepidationis fecit, quod nihil minus quam ne uictus ac prope in castris obsessus hostis memor populationis esset timeri poterat;

<milestone unit="section" n="3"/><pb id="p.3004" n="hostium et inf"/>agrestesque pauidi incidentes portis non populationem nec praedonum paruas manus, sed omnia uano augentes timore exercitus et legiones adesse hostium et infesto agmine ruere ad urbem clamabant.

<milestone unit="section" n="4"/>ab his proximi audita incerta eoque uaniora ferre ad alios. cursus clamorque uocantium ad arma haud multum a pauore captae urbis abesse. forte ab Algido Quinctius consul redierat Romam.

<milestone unit="section" n="5"/>id remedium timori fuit; tumultuque sedato uictos timeri increpans hostes, praesidia portis imposuit.

<milestone unit="section" n="6"/>uocato dein senatu cum ex auctoritate patrum iustitio indicto profectus ad tutandos fines esset <persName n="2"><foreName>Q.</foreName> <surname>Seruilio</surname></persName> praefecto urbis relicto, hostem in agris non inuenit.

<milestone unit="section" n="7"/>ab altero consule res gesta egregie est; qui, qua uenturum hostem sciebat, grauem praeda eoque impeditiore agmine incedentem adgressus, funestam populationem fecit.

<milestone unit="section" n="8"/>pauci hostium euasere ex insidiis, praeda omnis recepta est. sic finem iustitio, quod quadriduum fuit, reditus Quincti consulis in urbem fecit.

<milestone unit="section" n="9"/>census deinde actus et conditum ab Quinctio lustrum. censa ciuium capita centum quattuor milia septingenta quattuordecim dicuntur praeter orbos orbasque.

<milestone unit="section" n="10"/>in Aequis nihil deinde memorabile actum; in oppida sua se recepere, uri sua popularique passi. consul cum aliquotiens per omnem hostium agrum infesto agmine populabundus isset, cum ingenti laude praedaque Romam rediit. </p><p><milestone unit="chapter" n="4"/>

<milestone unit="section" n="1"/><pb id="p.3005" n="mdashFurios "/>consules inde <persName n="3"><foreName>A.</foreName> <surname>Postumius</surname> <addName>Albus</addName></persName> <persName n="3"><foreName>Sp.</foreName> <surname>Furius</surname> <addName>Fusus</addName></persName>. &mdash;Furios Fusios scripsere quidam; id admoneo ne quis immutationem uirorum ipsorum esse quae nominum est putet.

<milestone unit="section" n="2"/>&mdash;haud dubium erat quin cum Aequis alter consulum bellum gereret. itaque Aequi ab Ecetranis Uolscis praesidium petiere; quo cupide oblato&mdash;adeo ciuitates hae perpetuo in Romanos odio certauere&mdash;bellum summa ui parabatur.

<milestone unit="section" n="3"/>sentiunt Hernici et praedicunt Romanis Ecetranum ad Aequos descisse. suspecta et colonia Antium fuit, quod magna uis hominum inde, cum oppidum captum esset, confugisset ad Aequos; isque miles per bellum Aequicum uel acerrimus fuit;

<milestone unit="section" n="4"/>compulsis deinde in oppida Aequis, ea multitudo dilapsa cum Antium redisset, sua sponte iam infidos colonos Romanis abalienauit.

<milestone unit="section" n="5"/>necdum matura re cum defectionem parari delatum ad senatum esset, datum negotium est consulibus ut principibus coloniae Romam excitis quaererent quid rei esset.

<milestone unit="section" n="6"/>qui cum haud grauate uenissent, introducti a consulibus ad senatum ita responderunt ad interrogata ut magis suspecti quam uenerant dimitterentur.

<milestone unit="section" n="7"/>bellum inde haud dubium haberi. <persName n="2"><foreName>Sp.</foreName> <surname>Furius</surname></persName> consulum alter cui ea prouincia euenerat profectus in Aequos, Hernicorum in agro populabundum hostem inuenit, ignarusque multitudinis, quia nusquam uniuersa conspecta fuerat, imparem copiis exercitum temere pugnae commisit.

<milestone unit="section" n="8"/>primo concursu pulsus se intra castra recepit. neque is finis periculi fuit; namque et proxima nocte et postero die tanta ui castra sunt circumsessa atque oppugnata ut ne nuntius quidem inde mitti Romam posset.

<milestone unit="section" n="9"/><pb id="p.3006" n="et consulem ex"/>Hernici et male pugnatum et consulem exercitumque obsideri nuntiauerunt, tantumque terrorem incussere patribus ut, quae forma senatus consulti ultimae semper necessitatis habita est, Postumio, alteri consulum, negotium daretur uideret ne quid res publica detrimenti caperet.

<milestone unit="section" n="10"/>ipsum consulem Romae manere ad conscribendos omnes qui arma ferre possent optimum uisum est: pro consule <persName n="2"><foreName>T.</foreName> <surname>Quinctium</surname></persName> subsidio castris cum sociali exercitu mitti;

<milestone unit="section" n="11"/>ad eum explendum Latini Hernicique et colonia Antium dare Quinctio subitarios milites&mdash;ita tum repentina auxilia appellabant&mdash;iussi. </p><p><milestone unit="chapter" n="5"/>

<milestone unit="section" n="1"/>multi per eos dies motus multique impetus hinc atque illinc facti, quia superante multitudine hostes carpere multifariam uires Romanas, ut non suffecturas ad omnia, adgressi sunt;

<milestone unit="section" n="2"/>simul castra oppugnabantur, simul pars exercitus ad populandum agrum Romanum missa urbemque ipsam, si qua fortuna daret, temptandam.

<milestone unit="section" n="3"/><persName n="2"><foreName>L.</foreName> <surname>Ualerius</surname></persName> ad praesidium urbis relictus, consul Postumius ad arcendas populationes finium missus.

<milestone unit="section" n="4"/>nihil remissum ab ulla parte curae aut laboris; uigiliae in urbe, stationes ante portas praesidiaque in muris disposita, et, quod necesse erat in tanto tumultu, iustitium per aliquot dies seruatum.

<milestone unit="section" n="5"/>interim in castris Furius consul, cum primo quietus obsidionem passus esset, in incautum hostem decumana porta erupit et, cum persequi posset, metu substitit ne qua ex parte altera in castra uis fieret.

<milestone unit="section" n="6"/><pb id="p.3007" n="acriter dimica"/>Furium legatum&mdash;frater idem consulis erat&mdash;longius extulit cursus; nec suos ille redeuntes persequendi studio neque hostium ab tergo incursum uidit. ita exclusus multis saepe frustra conatibus captis ut uiam sibi ad castra faceret, acriter dimicans cecidit.

<milestone unit="section" n="7"/>et consul nuntio circumuenti fratris conuersus ad pugnam, dum se temere magis quam satis caute in mediam dimicationem infert, uolnere accepto aegre ab circumstantibus ereptus et suorum animos turbauit et ferociores hostes fecit;

<milestone unit="section" n="8"/>qui caede legati et consulis uolnere accensi nulla deinde ui sustineri potuere, ut compulsi in castra Romani rursus obsiderentur nec spe nec uiribus pares; uenissetque in periculum summa rerum, ni <persName n="2"><foreName>T.</foreName> <surname>Quinctius</surname></persName> peregrinis copiis, &dagger;cum Latino Hernicoque exercitu, subuenisset.

<milestone unit="section" n="9"/>is intentos in castra Romana Aequos legatique caput ferociter ostentantes ab tergo adortus simul ad signum ab se procul editum ex castris eruptione facta, magnam uim hostium circumuenit.

<milestone unit="section" n="10"/>minor caedis, fuga effusior Aequorum in agro fuit Romano, in quos palatos praedam agentes Postumius aliquot locis, quibus opportuna imposuerat praesidia, impetum dedit. hi uagi dissipato agmine fugientes in Quinctium uictorem cum saucio consule reuertentem incidere;

<milestone unit="section" n="11"/>tum consularis exercitus egregia pugna consulis uolnus, legati et cohortium ultus est caedem. magnae clades ultro citroque illis diebus et inlatae et acceptae.

<milestone unit="section" n="12"/><pb id="p.3008" n="Ualerius conci"/>difficile ad fidem est in tam antiqua re quot pugnauerint ceciderintue exacto adfirmare numero; audet tamen Antias Ualerius concipere summas:

<milestone unit="section" n="13"/>Romanos cecidisse in Hernico agro quinque milia octingentos: ex praedatoribus Aequorum qui populabundi in finibus Romanis uagabantur ab <persName n="2"><foreName>A.</foreName> <surname>Postumio</surname></persName> consule duo milia et quadringentos caesos: ceteram multitudinem praedam agentem quae inciderit in Quinctium nequaquam pari defunctam esse caede: interfecta inde quattuor milia et, exsequendo subtiliter numerum, ducentos ait et triginta.

<milestone unit="section" n="14"/>ut Romam reditum est et iustitium remissum, caelum uisum est ardere plurimo igni, portentaque alia aut obuersata oculis aut uanas exterritis ostentauere species. his auertendis terroribus in triduum feriae indictae, per quas omnia delubra pacem deum exposcentium uirorum mulierumque turba implebantur.

<milestone unit="section" n="15"/>cohortes inde Latinae Hernicaeque ab senatu gratiis ob impigram militiam actis remissae domos. Antiates mille milites, quia serum auxilium post proelium uenerant, prope cum ignominia dimissi. </p><p><milestone unit="chapter" n="6"/>

<milestone unit="section" n="1"/>comitia inde habita; creati consules <persName n="2"><foreName>L.</foreName> <surname>Aebutius</surname></persName> <persName n="2"><foreName>P.</foreName> <surname>Seruilius</surname></persName>. kalendis Sextilibus, ut tunc principium anni agebatur, consulatum ineunt.

<milestone unit="section" n="2"/>graue tempus et forte annus pestilens erat urbi agrisque, nec hominibus magis quam pecori, et auxere uim morbi terrore populationis pecoribus agrestibusque in urbem acceptis.

<milestone unit="section" n="3"/><pb id="p.3009" n="omnis generis "/>ea conluuio mixtorum omnis generis animantium et odore insolito urbanos et agrestem confertum in arta tecta aestu ac uigiliis angebat, ministeriaque in uicem ac contagio ipsa uolgabant morbos.

<milestone unit="section" n="4"/>uix instantes sustinentibus clades repente legati Hernici nuntiant in agro suo Aequos Uolscosque coniunctis copiis castra posuisse, inde exercitu ingenti fines suos depopulari.

<milestone unit="section" n="5"/>praeterquam quod infrequens senatus indicio erat sociis adflictam ciuitatem pestilentia esse, maestum etiam responsum tulere, ut per se ipsi Hernici cum Latinis res suas tutarentur; urbem Romanam subita deum ira morbo populari; si qua eius mali quies ueniat, ut anno ante, ut semper alias, sociis opem laturos.

<milestone unit="section" n="6"/>discessere socii, pro tristi nuntio tristiorem domum referentes, quippe quibus per se sustinendum bellum erat quod uix Romanis fulti uiribus sustinuissent.

<milestone unit="section" n="7"/>non diutius se in Hernico hostis continuit; pergit inde infestus in agros Romanos, etiam sine belli iniuria uastatos. ubi cum obuius nemo ne inermis quidem fieret, perque omnia non praesidiis modo deserta sed etiam cultu agresti transirent, peruenere ad tertium lapidem Gabina uia.

<milestone unit="section" n="8"/>mortuus Aebutius erat Romanus consul; collega eius Seruilius exigua in spe trahebat animam; adfecti plerique principum, patrum maior pars, militaris fere aetas omnis, ut non modo ad expeditiones quas in tanto tumultu res poscebat, sed uix ad quietas stationes uiribus sufficerent.

<milestone unit="section" n="9"/>munus uigiliarum senatores, qui per aetatem ac ualetudinem poterant, per se ipsi obibant; circumitio ac cura aedilium plebi erat; ad eos summa rerum ac maiestas consularis imperii uenerat. </p><p><milestone unit="chapter" n="7"/>

<milestone unit="section" n="1"/><pb id="p.3010" n="fortuna urbis "/>deserta omnia, sine capite, sine uiribus, di praesides ac fortuna urbis tutata est, quae Uolscis Aequisque praedonum potius mentem quam hostium dedit.

<milestone unit="section" n="2"/>adeo enim nullam spem non potiundi modo sed ne adeundi quidem Romana moenia animus eorum cepit tectaque procul uisa atque imminentes tumuli auertere mentes eorum, ut totis passim

<milestone unit="section" n="3"/>castris fremitu orto quid in uasto ac deserto agro inter tabem pecorum hominumque desides sine praeda tempus tererent, cum integra loca, Tusculanum agrum opimum copiis, petere possent, signa repente conuellerent transuersisque itineribus per Labicanos agros in Tusculanos colles transirent. eo uis omnis tempestasque belli conuersa est.

<milestone unit="section" n="4"/>interim Hernici Latinique pudore etiam, non misericordia solum, moti si nec obstitissent communibus hostibus infesto agmine Romanam urbem petentibus nec opem ullam obsessis sociis ferrent, coniuncto exercitu Romam pergunt.

<milestone unit="section" n="5"/>ubi cum hostes non inuenissent, secuti famam ac uestigia obuii fiunt descendentibus ab Tusculana in Albanam uallem. ibi haudquaquam aequo proelio pugnatum est, fidesque sua sociis parum felix in praesentia fuit.

<milestone unit="section" n="6"/><pb id="p.3011" n="curio maximus"/>haud minor Romae fit morbo strages quam quanta ferro sociorum facta erat. consul qui unus supererat moritur; mortui et alii clari uiri, <persName n="2"><foreName>M.</foreName> <surname>Ualerius</surname></persName>, <persName n="3"><foreName>T.</foreName> <surname>Uerginius</surname> <addName>Rutulus</addName></persName> augures, <persName n="2"><foreName>Ser.</foreName> <surname>Sulpicius</surname></persName> curio maximus;

<milestone unit="section" n="7"/>et per ignota capita late uagata est uis morbi, inopsque senatus auxilii humani ad deos populum ac uota uertit. iussi cum coniugibus ac liberis supplicatum ire pacemque exposcere deum,

<milestone unit="section" n="8"/>ad id quod sua quemque mala cogebant auctoritate publica euocati omnia delubra implent. stratae passim matres, crinibus templa uerrentes, ueniam irarum caelestium finemque pesti exposcunt. </p><p><milestone unit="chapter" n="8"/>

<milestone unit="section" n="1"/>inde paulatim, seu pace deum impetrata seu grauiore tempore anni iam circumacto, defuncta morbis corpora salubriora esse incipere,

<milestone unit="section" n="2"/>uersisque animis iam ad publicam curam, cum aliquot interregna exissent, <persName n="3"><foreName>P.</foreName> <surname>Ualerius</surname> <addName>Publicola</addName></persName> tertio die quam interregnum inierat consules creat <persName n="3"><foreName>L.</foreName> <surname>Lucretium</surname> <addName>Tricipitinum</addName></persName> et <persName n="3"><foreName>T.</foreName> <surname>Ueturium</surname> <addName>Geminum</addName></persName>, siue ille Uetusius fuit.

<milestone unit="section" n="3"/>ante diem tertium idus Sextiles consulatum ineunt, iam satis ualida ciuitate ut non solum arcere bellum sed ultro etiam inferre posset.

<milestone unit="section" n="4"/>igitur nuntiantibus Hernicis in fines suos transcendisse hostes impigre promissum auxilium. duo consulares exercitus scripti. Ueturius missus in Uolscos ad bellum ultro inferendum:

<milestone unit="section" n="5"/>Tricipitinus populationibus arcendis sociorum agro oppositus non ultra quam in Hernicos procedit.

<milestone unit="section" n="6"/><pb id="p.3012" n="ex Gabino in "/>Ueturius primo proelio hostes fundit fugatque: Lucretium dum in Hernicis sedet praedonum agmen fefellit supra montes Praenestinos ductum, inde demissum in campos. uastauere agros Praenestinum Gabinumque; ex Gabino in Tusculanos flexere colles.

<milestone unit="section" n="7"/>urbi quoque Romae ingens praebitus terror, magis in re subita quam quod ad arcendam uim parum uirium esset. <persName n="2"><foreName>Q.</foreName> <surname>Fabius</surname></persName> praeerat urbi; is armata iuuentute dispositisque praesidiis tuta omnia ac tranquilla fecit.

<milestone unit="section" n="8"/>itaque hostes praeda ex proximis locis rapta adpropinquare urbi non ausi, cum circumacto agmine redirent quanto longius ab urbe hostium abscederent eo solutiore cura, in Lucretium incidunt consulem iam ante exploratis itineribus suis instructum et ad certamen intentum.

<milestone unit="section" n="9"/>igitur praeparatis animis repentino pauore perculsos adorti aliquanto pauciores multitudinem ingentem fundunt fugantque et compulsos in cauas ualles, cum exitus haud in facili essent, circumueniunt.

<milestone unit="section" n="10"/>ibi Uolscum nomen prope deletum est. tredecim milia quadringentos septuaginta cecidisse in acie ac fuga, mille septingentos quinquaginta uiuos captos, signa uiginti septem militaria relata in quibusdam annalibus inuenio, ubi etsi adiectum aliquid numero sit, magna certe caedes fuit.

<milestone unit="section" n="11"/>uictor consul ingenti praeda potitus eodem in statiua rediit. tum consules castra coniungunt, et Uolsci Aequique adflictas uires suas in unum contulere. tertia illa pugna eo anno fuit. eadem fortuna uictoriam dedit; fusis hostibus etiam castra capta.

<milestone unit="chapter" n="9"/>

<milestone unit="section" n="1"/><pb id="p.3013"/></p><p>sic res Romana in antiquum statum rediit, secundaeque belli res extemplo urbanos motus excitauerunt.

<milestone unit="section" n="2"/><persName n="3"><foreName>C.</foreName> <surname>Terentilius</surname> <addName>Harsa</addName></persName> tribunus plebis eo anno fuit. is consulibus absentibus ratus locum tribuniciis actionibus datum, per aliquot dies patrum superbiam ad plebem criminatus, maxime in consulare imperium tamquam nimium nec tolerabile liberae ciuitati inuehebatur:

<milestone unit="section" n="3"/>nomine enim tantum minus inuidiosum, re ipsa prope atrocius quam regium esse;

<milestone unit="section" n="4"/>quippe duos pro uno dominos acceptos, immoderata, infinita potestate, qui soluti atque effrenati ipsi omnes metus legum omniaque supplicia uerterent in plebem.

<milestone unit="section" n="5"/>quae ne aeterna illis licentia sit, legem se promulgaturum ut quinque uiri creentur legibus de imperio consulari scribendis; quod populus in se ius dederit, eo consulem usurum, non ipsos libidinem ac licentiam suam pro lege habituros.

<milestone unit="section" n="6"/>qua promulgata lege cum timerent patres ne absentibus consulibus iugum acciperent, senatus a praefecto urbis <persName n="2"><foreName>Q.</foreName> <surname>Fabio</surname></persName> uocatur, qui adeo atrociter in rogationem latoremque ipsum est inuectus ut nihil, si ambo consules infesti circumstarent tribunum, relictum minarum atque terroris sit:

<milestone unit="section" n="7"/><pb id="p.3014" n="similem eius p"/>insidiatum eum et tempore capto adortum rem publicam. si quem similem eius priore anno inter morbum bellumque irati di tribunum dedissent, non potuisse sisti.

<milestone unit="section" n="8"/>mortuis duobus consulibus, iacente aegra ciuitate, in conluuione omnium rerum, ad tollendum rei publicae consulare imperium laturum leges fuisse, ducem Uolscis Aequisque ad oppugnandam urbem futurum.

<milestone unit="section" n="9"/>quid tandem? illi non licere, si quid consules superbe in aliquem ciuium aut crudeliter fecerint, diem dicere, accusare iis ipsis iudicibus quorum in aliquem saeuitum sit?

<milestone unit="section" n="10"/>non illum consulare imperium sed tribuniciam potestatem inuisam intolerandamque facere; quam placatam reconciliatamque patribus de integro in antiqua redigi mala. neque illum se deprecari quo minus pergat ut coeperit.

<milestone unit="section" n="11"/>'uos' inquit Fabius, 'ceteri tribuni, oramus, ut primum omnium cogitetis potestatem istam ad singulorum auxilium, non ad perniciem uniuersorum comparatam esse; tribunos plebis uos creatos, non hostes patribus.

<milestone unit="section" n="12"/>nobis miserum, inuidiosum uobis est, desertam rem publicam inuadi. non ius uestrum, sed inuidiam minueritis. agite cum collega ut rem integram in aduentum consulum differat. ne Aequi quidem ac Uolsci, morbo absumptis priore anno consulibus, crudeli superboque nobis bello institere.' agunt cum Terentilio tribuni,

<milestone unit="section" n="13"/>dilataque in speciem actione, re ipsa sublata, consules extemplo arcessiti. </p><p><milestone unit="chapter" n="10"/>

<milestone unit="section" n="1"/>Lucretius cum ingenti praeda, maiore multo gloria rediit. et auget gloriam adueniens exposita omni in campo Martio praeda, ut suum quisque per triduum cognitum abduceret.

<milestone unit="section" n="2"/><pb id="p.3015" n="omnium consens"/>reliqua uendita, quibus domini non exstitere. debebatur omnium consensu consuli triumphus; sed dilata res est, tribuno de lege agente; id antiquius consuli fuit.

<milestone unit="section" n="3"/>iactata per aliquot dies cum in senatu res tum apud populum est; cessit ad ultimum maiestati consulis tribunus et destitit.

<milestone unit="section" n="4"/>tum imperatori exercituique honos suus redditus. triumphauit de Uolscis Aequisque; triumphantem secutae suae legiones. alteri consuli datum ut ouans sine militibus urbem iniret.

<milestone unit="section" n="5"/>anno deinde insequenti lex Terentilia ab toto relata collegio nouos adgressa consules est; erant consules <persName n="2"><foreName>P.</foreName> <surname>Uolumnius</surname></persName> <persName n="2"><foreName>Ser.</foreName> <surname>Sulpicius</surname></persName>.

<milestone unit="section" n="6"/>eo anno caelum ardere uisum, terra ingenti concussa motu est. bouem locutam, cui rei priore anno fides non fuerat, creditum. inter alia prodigia et carne pluit, quem imbrem ingens numerus auium interuolitando rapuisse fertur; quod intercidit, sparsum ita iacuisse per aliquot dies ut nihil odor mutaret.

<milestone unit="section" n="7"/>libri per duumuiros sacrorum aditi; pericula a conuentu alienigenarum praedicta, ne qui in loca summa urbis impetus caedesque inde fierent; inter cetera monitum ut seditionibus abstineretur. id factum ad impediendam legem tribuni criminabantur, ingensque aderat certamen.

<milestone unit="section" n="8"/>ecce, ut idem in singulos annos orbis uolueretur, Hernici nuntiant Uolscos et Aequos, etsi abscisae res sint, reficere exercitus; Antii summam rei positam; Ecetrae Antiates colonos palam concilia facere; id caput, eas uires belli esse.

<milestone unit="section" n="9"/>ut haec dicta in senatu sunt, dilectus edicitur; consules belli administrationem inter se dispertiri iussi, alteri ut Uolsci, alteri ut Aequi prouincia esset.

<milestone unit="section" n="10"/><pb id="p.3016"/>tribuni coram in foro personare, fabulam compositam Uolsci belli, Hernicos ad partes paratos. iam ne uirtute quidem premi libertatem populi Romani sed arte eludi.

<milestone unit="section" n="11"/>quia occidione prope occisos Uolscos et Aequos mouere sua sponte arma posse iam fides abierit, nouos hostes quaeri; coloniam fidam propinquam infamem fieri.

<milestone unit="section" n="12"/>bellum innoxiis Antiatibus indici, geri cum plebe Romana, quam oneratam armis ex urbe praecipiti agmine acturi essent, exsilio et relegatione ciuium ulciscentes tribunos.

<milestone unit="section" n="13"/>sic, ne quid aliud actum putent, uictam legem esse, nisi dum in integro res sit, dum domi, dum togati sint, caueant ne possessione urbis pellantur, ne iugum accipiant.

<milestone unit="section" n="14"/>si animus sit, non defore auxilium; consentire omnes tribunos. nullum terrorem externum, nullum periculum esse; cauisse deos priore anno ut tuto libertas defendi posset. haec tribuni. </p><p><milestone unit="chapter" n="11"/>

<milestone unit="section" n="1"/>at ex parte altera consules in conspectu eorum positis sellis dilectum habebant. eo decurrunt tribuni contionemque secum trahunt. citati pauci uelut rei experiundae causa, et statim uis coorta.

<milestone unit="section" n="2"/>quemcumque lictor iussu consulis prendisset, tribunus mitti iubebat; neque suum cuique ius modum faciebat sed uirium spes, et manu obtinendum erat quod intenderes.

<milestone unit="section" n="3"/>quemadmodum se tribuni gessissent in prohibendo dilectu, sic patres se in lege, quae per omnes comitiales dies ferebatur, impedienda gerebant.

<milestone unit="section" n="4"/><pb id="p.3017" n="consilio regen"/>initium erat rixae, cum discedere populum iussissent tribuni, quod patres se submoueri haud sinebant. nec fere seniores rei intererant, quippe quae non consilio regenda sed permissa temeritati audaciaeque esset.

<milestone unit="section" n="5"/>multum et consules se abstinebant, ne cui in conluuione rerum maiestatem suam contumeliae offerrent.

<milestone unit="section" n="6"/>Caeso erat Quinctius, ferox iuuenis qua nobilitate gentis, qua corporis magnitudine et uiribus. ad ea munera data a dis et ipse addiderat multa belli decora facundiamque in foro, ut nemo, non lingua, non manu promptior in ciuitate haberetur.

<milestone unit="section" n="7"/>hic cum in medio patrum agmine constitisset, eminens inter alios, uelut omnes dictaturas consulatusque gerens in uoce ac uiribus suis, unus impetus tribunicios popularesque procellas sustinebat.

<milestone unit="section" n="8"/>hoc duce saepe pulsi foro tribuni, fusa ac fugata plebes est; qui obuius fuerat, mulcatus nudatusque abibat, ut satis appareret, si sic agi liceret, uictam legem esse.

<milestone unit="section" n="9"/>tum prope iam perculsis aliis tribunis <persName n="2"><foreName>A.</foreName> <surname>Uerginius</surname></persName>, ex collegio unus, Caesoni capitis diem dicit. atrox ingenium accenderat eo facto magis quam conterruerat; eo acrius obstare legi, agitare plebem, tribunos uelut iusto persequi bello.

<milestone unit="section" n="10"/><pb id="p.3018" n="ferre mil"/>accusator pati reum ruere inuidiaeque flammam ac materiam criminibus suis suggerere; legem interim non tam ad spem perferendi quam ad lacessendam Caesonis temeritatem ferre.

<milestone unit="section" n="11"/>ibi multa saepe ab iuuentute inconsulte dicta factaque in unius Caesonis suspectum incidunt ingenium.

<milestone unit="section" n="12"/>tamen legi resistebat. et <persName n="2"><foreName>A.</foreName> <surname>Uerginius</surname></persName> identidem plebi: 'ecquid sentitis iam, uos, Quirites, Caesonem simul ciuem et legem quam cupitis habere non posse?

<milestone unit="section" n="13"/>quamquam quid ego legem loquor? libertati obstat; omnes Tarquinios superbia exsuperat. exspectate dum consul aut dictator fiat, quem priuatum uiribus et audacia regnantem uidetis.' adsentiebantur multi pulsatos se querentes, et tribunum ad rem peragendam ultro incitabant. </p><p><milestone unit="chapter" n="12"/>

<milestone unit="section" n="1"/>iam aderat iudicio dies apparebatque uolgo homines in damnatione Caesonis libertatem agi credere. tum demum coactus cum multa indignitate prensabat singulos. sequebantur necessarii, principes ciuitatis.

<milestone unit="section" n="2"/><persName n="3"><foreName>T.</foreName> <surname>Quinctius</surname> <addName>Capitolinus</addName></persName>, qui ter consul fuerat, cum multa referret sua familiaeque decora,

<milestone unit="section" n="3"/>adfirmabat neque in Quinctia gente neque in ciuitate Romana tantam indolem tam maturae uirtutis unquam exstitisse; suum primum militem fuisse, se saepe uidente pugnasse in hostem.

<milestone unit="section" n="4"/><pb id="p.3019" n="unum esse cuiu"/><persName n="2"><foreName>Sp.</foreName> <surname>Furius</surname></persName>, missum ab Quinctio Capitolino sibi eum in dubiis suis rebus uenisse subsidio; neminem unum esse cuius magis opera putet rem restitutam.

<milestone unit="section" n="5"/><persName n="2"><foreName>L.</foreName> <surname>Lucretius</surname></persName>, consul anni prioris, recenti gloria nitens, suas laudes participare cum Caesone, memorare pugnas, referre egregia facinora nunc in expeditionibus, nunc in acie;

<milestone unit="section" n="6"/>suadere et monere iuuenem egregium, instructum naturae fortunaeque omnibus bonis, maximum momentum rerum eius ciuitatis in quamcumque uenisset, suum quam alienum mallent ciuem esse.

<milestone unit="section" n="7"/>quod offendat in eo, feruorem et audaciam, aetatem cottidie auferre: quod desideretur, consilium, id in dies crescere. senescentibus uitiis, maturescente uirtute, sinerent tantum uirum senem in ciuitate fieri.

<milestone unit="section" n="8"/>pater inter hos <persName n="2"><foreName>L.</foreName> <surname>Quinctius</surname></persName>, cui Cincinnato cognomen erat, non iterando laudes, ne cumularet inuidiam, sed ueniam errori atque adulescentiae petendo, sibi qui non dicto, non facto quemquam offendisset, ut condonarent filium orabat.

<milestone unit="section" n="9"/>sed alii auersabantur preces aut uerecundia aut metu, alii se suosque mulcatos querentes atroci responso iudicium suum praeferebant. </p><p><milestone unit="chapter" n="13"/>

<milestone unit="section" n="1"/>premebat reum praeter uolgatam inuidiam crimen unum, quod <persName n="3"><foreName>M.</foreName> <surname>Uolscius</surname> <addName>Fictor</addName></persName>, qui ante aliquot annos tribunus plebis fuerat,

<milestone unit="section" n="2"/>testis exstiterat se, haud multo post quam pestilentia in urbe fuerat, in iuuentutem grassantem in Subura incidisse. ibi rixam natam esse fratremque suum maiorem natu, necdum ex morbo satis ualidum, pugno ictum ab Caesone cecidisse;

<milestone unit="section" n="3"/><pb id="p.3020" n="atrocem per co"/>semianimem inter manus domum ablatum, mortuumque inde arbitrari, nec sibi rem exsequi tam atrocem per consules superiorum annorum licuisse. haec Uolscio clamitante adeo concitati homines sunt ut haud multum afuerit quin impetu populi Caeso interiret.

<milestone unit="section" n="4"/>Uerginius arripi iubet hominem et in uincula duci. patricii ui contra uim resistunt. <persName n="2"><foreName>T.</foreName> <surname>Quinctius</surname></persName> clamitat, cui rei capitalis dies dicta sit et de quo futurum propediem iudicium, eum indemnatum indicta causa non debere uiolari.

<milestone unit="section" n="5"/>tribunus supplicium negat sumpturum se de indemnato; seruaturum tamen in uinculis esse ad iudicii diem ut, qui hominem necauerit, de eo supplicii sumendi copia populo Romano fiat.

<milestone unit="section" n="6"/>appellati tribuni medio decreto ius auxilii sui expediunt: in uincla conici uetant; sisti reum pecuniamque ni sistatur populo promitti placere pronuntiant.

<milestone unit="section" n="7"/>summam pecuniae quantam aequum esset promitti, ueniebat in dubium; id ad senatum reicitur: reus, dum consulerentur patres, retentus in publico est.

<milestone unit="section" n="8"/><pb id="p.3021" n="in Tuscos in e"/>uades dari placuit; unum uadem tribus milibus aeris obligarunt; quot darentur permissum tribunis est. decem finierunt; tot uadibus accusator uadatus est reum. hic primus uades publico dedit. dimissus e foro nocte proxima in Tuscos in exsilium abiit.

<milestone unit="section" n="9"/>iudicii die cum excusaretur solum uertisse exsilii causa, nihilo minus Uerginio comitia habente, collegae appellati dimisere concilium.

<milestone unit="section" n="10"/>pecunia a patre exacta crudeliter, ut diuenditis omnibus bonis aliquamdiu trans Tiberim ueluti relegatus deuio quodam tugurio uiueret. </p><p><milestone unit="chapter" n="14"/>

<milestone unit="section" n="1"/>hoc iudicium et promulgata lex exercuit ciuitatem: ab externis armis otium fuit.

<milestone unit="section" n="2"/>cum uelut uictores tribuni perculsis patribus Caesonis exsilio prope perlatam esse crederent legem, et quod ad seniores patrum pertineret cessissent possessione rei publicae,

<milestone unit="section" n="3"/>iuniores, id maxime quod Caesonis sodalium fuit, auxere iras in plebem, non minuerunt animos; sed ibi plurimum profectum est quod modo quodam temperauere impetus suos.

<milestone unit="section" n="4"/>cum primo post Caesonis exsilium lex coepta ferri est, instructi paratique cum ingenti clientium exercitu sic tribunos, ubi primum submouentes praebuere causam, adorti sunt ut nemo unus inde praecipuum quicquam gloriae domum inuidiaeue ferret, mille pro uno Caesones exstitisse plebes quereretur.

<milestone unit="section" n="5"/><pb id="p.3022" n="domum inuitare"/>mediis diebus quibus tribuni de lege non agerent, nihil eisdem illis placidius aut quietius erat. benigne salutare, adloqui plebis homines, domum inuitare, adesse in foro, tribunos ipsos cetera pati sine interpellatione concilia habere, nunquam ulli neque publice neque priuatim truces esse, nisi cum de lege agi coeptum esset; alibi popularis iuuentus erat.

<milestone unit="section" n="6"/>ne uoce quidem incommoda, nedum ut ulla uis fieret, paulatim permulcendo tractandoque mansuefecerant plebem. his per totum annum artibus lex elusa est. nec cetera modo tribuni tranquillo peregere, sed refecti quoque in insequentem annum. </p><p><milestone unit="chapter" n="15"/>

<milestone unit="section" n="1"/>accipiunt ciuitatem placidiorem consules <persName n="3"><foreName>C.</foreName> <surname>Claudius</surname> <genName>Appi filius</genName></persName> et <persName n="3"><foreName>P.</foreName> <surname>Ualerius</surname> <addName>Publicola</addName></persName>. nihil noui nouus annus attulerat; legis ferendae aut accipiendae cura ciuitatem tenebat.

<milestone unit="section" n="2"/>quantum iuniores patrum plebi se magis insinuabant, eo acrius contra tribuni tendebant ut plebi suspectos eos criminando facerent:

<milestone unit="section" n="3"/>coniurationem factam; Caesonem Romae esse; interficiendorum tribunorum, trucidandae plebis consilia inita; id negotii datum ab senioribus patrum ut iuuentus tribuniciam potestatem e re publica tolleret formaque eadem ciuitatis esset quae ante Sacrum montem occupatum fuerat.

<milestone unit="section" n="4"/>et ab Uolscis et Aequis statum iam ac prope sollemne in singulos annos bellum timebatur, propiusque aliud nouum malum necopinato exortum.

<milestone unit="section" n="5"/>exsules seruique, ad duo milia hominum et quingenti, duce Appio Herdonio Sabino nocte Capitolium atque arcem occupauere.

<milestone unit="section" n="6"/><pb id="p.3023"/>confestim in arce facta caedes eorum qui coniurare et simul capere arma noluerant: alii inter tumultum praecipites pauore in forum deuolant: alternae uoces 'ad arma' et 'hostes in urbe sunt' audiebantur.

<milestone unit="section" n="7"/>consules et armare plebem et inermem pati timebant, incerti quod malum repentinum, externum an intestinum, ab odio plebis an ab seruili fraude, urbem inuasisset; sedabant tumultus, sedando interdum mouebant; nec enim poterat pauida et consternata multitudo regi imperio.

<milestone unit="section" n="8"/>dant tamen arma, non uolgo, tantum ut incerto hoste praesidium satis fidum ad omnia esset. solliciti reliquum noctis incertique qui homines, quantus numerus hostium esset, in stationibus disponendis ad opportuna omnis urbis loca egere.

<milestone unit="section" n="9"/>lux deinde aperuit bellum ducemque belli. seruos ad libertatem <persName n="NAMEus-a NAMEius"><foreName>Appius</foreName> <surname>Herdonius</surname></persName> ex Capitolio uocabat: se miserrimi cuiusque suscepisse causam, ut exsules iniuria pulsos in patriam reduceret et seruitiis graue iugum demeret; id malle populo Romano auctore fieri: si ibi spes non sit, se Uolscos et Aequos et omnia extrema temptaturum et concitaturum. </p><p><milestone unit="chapter" n="16"/>

<milestone unit="section" n="1"/>dilucere res magis patribus atque consulibus. praeter ea tamen quae denuntiabantur, ne Ueientium neu Sabinorum id consilium esset timere et,

<milestone unit="section" n="2"/>cum tantum in urbe hostium esset, mox Sabinae Etruscaeque legiones ex composito adessent, tum aeterni hostes, Uolsci et Aequi, non ad populandos, ut ante, fines sed ad urbem ut ex parte captam uenirent.

<milestone unit="section" n="3"/>multi et uarii timores; inter ceteros eminebat terror seruilis ne suus cuique domi hostis esset, cui nec credere nec non credendo, ne infestior fieret, fidem abrogare satis erat tutum;

<milestone unit="section" n="4"/><pb id="p.3024" n="timebat mansu"/>uixque concordia sisti uidebatur posse. tantum superantibus aliis ac mergentibus malis nemo tribunos aut plebem timebat; mansuetum id malum et per aliorum quietem malorum semper exoriens tum quiesse peregrino terrore sopitum uidebatur.

<milestone unit="section" n="5"/>ad id prope unum maxime inclinatis rebus incubuit. tantus enim tribunos furor tenuit ut non bellum, sed uanam imaginem belli ad auertendos ab legis cura plebis animos Capitolium insedisse contenderent; patriciorum hospites clientesque si perlata lege frustra tumultuatos esse se sentiant, maiore quam uenerint silentio abituros.

<milestone unit="section" n="6"/>concilium inde legis perferendae habere, auocato populo ab armis. senatum interim consules habent, alio se maiore ab tribunis metu ostendente quam quem nocturnus hostis intulerat. </p><p><milestone unit="chapter" n="17"/>

<milestone unit="section" n="1"/>postquam arma poni et discedere homines ab stationibus nuntiatum est, <persName n="2"><foreName>P.</foreName> <surname>Ualerius</surname></persName>, collega senatum retinente, se ex curia proripit, inde in templum ad tribunos uenit.

<milestone unit="section" n="2"/>'quid hoc rei est' inquit, 'tribuni? Appi Herdoni ductu et auspicio rem publicam euersuri estis? tam felix uobis corrumpendis fuit qui seruitia non commouit auctor? cum hostes supra caput sint, discedi ab armis legesque ferri placet?' inde ad multitudinem oratione uersa:

<milestone unit="section" n="3"/>'si uos urbis, Quirites, si uestri nulla cura tangit, at uos ueremini deos uestros ab hostibus captos. Iuppiter optimus maximus, Iuno regina et Minerua, alii di deaeque obsidentur; castra seruorum publicos uestros penates tenent; haec uobis forma sanae ciuitatis uidetur?

<milestone unit="section" n="4"/><pb id="p.3025"/>tantum hostium non solum intra muros est sed in arce supra forum curiamque; comitia interim in foro sunt, senatus in curia est; uelut cum otium superat, senator sententiam dicit, alii Quirites suffragium ineunt.

<milestone unit="section" n="5"/>non quidquid patrum plebisque est, consules, tribunos, deos hominesque omnes armatos opem ferre, in Capitolium currere, liberare ac pacare augustissimam illam domum Iouis optimi maximi decuit?

<milestone unit="section" n="6"/>Romule pater, tu mentem tuam, qua quondam arcem ab his iisdem Sabinis auro captam recepisti, da stirpi tuae; iube hanc ingredi uiam, quam tu dux, quam tuus ingressus exercitus est. primus en ego consul, quantum mortalis deum possum, te ac tua uestigia sequar.'

<milestone unit="section" n="7"/> ultimum orationis fuit, se arma capere, uocare omnes Quirites ad arma; si qui impediat, iam se consularis imperii, iam tribuniciae potestatis sacratarumque legum oblitum, quisquis ille sit, ubicumque sit, in Capitolio, in foro, pro hoste habiturum.

<milestone unit="section" n="8"/>iuberent tribuni, quoniam in Appium Herdonium uetarent, in <persName n="2"><foreName>P.</foreName> <surname>Ualerium</surname></persName> consulem sumi arma; ausurum se in tribunis, quod princeps familiae suae ausus in regibus esset.

<milestone unit="section" n="9"/>uim ultimam apparebat futuram spectaculoque seditionem Romanam hostibus fore. nec lex tamen ferri nec ire in Capitolium consul potuit; nox certamina coepta oppressit;

<milestone unit="section" n="10"/>tribuni cessere nocti, timentes consulum arma. amotis inde seditionis auctoribus patres circumire plebem inserentesque se in circulos sermones tempori aptos serere; admonere ut uiderent in quod discrimen rem publicam adducerent.

<milestone unit="section" n="11"/>non inter patres ac plebem certamen esse, sed simul patres plebemque, arcem urbis, templa deorum, penates publicos priuatosque hostibus dedi.

<milestone unit="section" n="12"/>dum haec in foro sedandae discordiae causa aguntur, consules interim, ne Sabini neue Ueiens hostis moueretur, circa portas murosque discesserant.

<milestone unit="chapter" n="18"/>

<milestone unit="section" n="1"/><pb id="p.3026"/></p><p>eadem nocte et Tusculum de arce capta Capitolioque occupato et alio turbatae urbis statu nuntii ueniunt.

<milestone unit="section" n="2"/><persName n="3"><foreName>L.</foreName> <surname>Mamilius</surname></persName> Tusculi tum dictator erat. is confestim conuocato senatu atque introductis nuntiis magnopere censet,

<milestone unit="section" n="3"/>ne exspectent dum ab Roma legati auxilium petentes ueniant; periculum ipsum discrimenque ac sociales deos fidemque foederum id poscere; demerendi beneficio tam potentem, tam propinquam ciuitatem nunquam parem occasionem daturos deos.

<milestone unit="section" n="4"/>placet ferri auxilium; iuuentus conscribitur, arma dantur. Romam prima luce uenientes procul speciem hostium praebuere; Aequi aut Uolsci uenire uisi sunt; deinde ubi uanus terror abiit, accepti in urbem agmine in forum descendunt.

<milestone unit="section" n="5"/>ibi iam <persName n="2"><foreName>P.</foreName> <surname>Ualerius</surname></persName> relicto ad portarum praesidia collega instruebat aciem.

<milestone unit="section" n="6"/>auctoritas uiri mouerat, adfirmantis Capitolio reciperato et urbe pacata si edoceri se sissent quae fraus ab tribunis occulta in lege ferretur, memorem se maiorum suorum, memorem cognominis quo populi colendi uelut hereditaria cura sibi a maioribus tradita esset, concilium plebis non impediturum.

<milestone unit="section" n="7"/>hunc ducem secuti nequiquam reclamantibus tribunis in cliuum Capitolinum erigunt aciem. adiungitur et Tusculana legio. certare socii ciuesque utri reciperatae arcis suum decus facerent; dux uterque suos adhortatur.

<milestone unit="section" n="8"/>trepidare tum hostes nec ulli satis rei praeterquam loco fidere; trepidantibus inferunt signa Romani sociique. iam in uestibulum perruperant templi cum <persName n="2"><foreName>P.</foreName> <surname>Ualerius</surname></persName> inter primores pugnam ciens interficitur.

<milestone unit="section" n="9"/><pb id="p.3027" n="in locum uicem"/><persName n="2"><foreName>P.</foreName> <surname>Uolumnius</surname></persName> consularis uidit cadentem. is dato negotio suis ut corpus obtegerent, ipse in locum uicemque consulis prouolat. prae ardore impetuque tantae rei sensus non peruenit ad militem; prius uicit quam se pugnare sine duce sentiret.

<milestone unit="section" n="10"/>multi exsulum caede sua foedauere templum, multi uiui capti, Herdonius interfectus. ita Capitolium reciperatum. de captiuis, ut quisque liber aut seruus esset, suae fortunae a quoque sumptum supplicium est. Tusculanis gratiae actae, Capitolium purgatum atque lustratum.

<milestone unit="section" n="11"/>in consulis domum plebes quadrantes ut funere ampliore efferretur iactasse fertur. </p><p><milestone unit="chapter" n="19"/>

<milestone unit="section" n="1"/>pace parta, instare tum tribuni patribus, ut <persName n="2"><foreName>P.</foreName> <surname>Ualeri</surname></persName> fidem exsoluerent, instare &lt;C.&gt; Claudio, ut collegae deos manes fraude liberaret, agi de lege sineret. consul antequam collegam sibi subrogasset negare passurum agi de lege.

<milestone unit="section" n="2"/>hae tenuere contentiones usque ad comitia consulis subrogandi. Decembri mense summo patrum studio <persName n="3"><foreName>L.</foreName> <surname>Quinctius</surname> <addName>Cincinnatus</addName></persName>, pater Caesonis, consul creatur qui magistratum statim occiperet.

<milestone unit="section" n="3"/>perculsa erat plebes consulem habitura iratum, potentem fauore patrum, uirtute sua, tribus liberis, quorum nemo Caesoni cedebat magnitudine animi, consilium et modum adhibendo ubi res posceret priores erant.

<milestone unit="section" n="4"/><pb id="p.3028" n="plebis non ut"/>is ut magistratum iniit, adsiduis contionibus pro tribunali non in plebe coercenda quam senatu castigando uehementior fuit, cuius ordinis languore perpetui iam tribuni plebis, non ut in re publica populi Romani sed ut in perdita domo lingua criminibusque regnarent:

<milestone unit="section" n="5"/>cum Caesone filio suo uirtutem, constantiam, omnia iuuentutis belli domique decora pulsa ex urbe Romana et fugata esse; loquaces, seditiosos, semina discordiarum, iterum ac tertium tribunos, pessimis artibus, regia licentia uiuere.

<milestone unit="section" n="6"/>'Aulus' inquit, 'ille Uerginius, quia in Capitolio non fuit, minus supplicii quam <persName n="NAMEus-a NAMEius"><foreName>Appius</foreName> <surname>Herdonius</surname></persName> meruit? plus hercule aliquanto, qui uere rem aestimare uelit. Herdonius, si nihil aliud, hostem se fatendo prope denuntiauit ut arma caperetis; hic negando bellum esse arma uobis ademit nudosque seruis uestris et exsulibus obiecit.

<milestone unit="section" n="7"/>et uos&mdash;<persName n="2"><foreName>C.</foreName> <surname>Claudi</surname></persName> pace et <persName n="2"><foreName>P.</foreName> <surname>Ualeri</surname></persName> mortui loquar&mdash;prius in cliuum Capitolinum signa intulistis quam hos hostes de foro tolleretis? pudet deorum hominumque. cum hostes in arce, in Capitolio essent, exsulum et seruorum dux profanatis omnibus in cella Iouis optimi maximi habitaret, Tusculi ante quam Romae sumpta sunt arma.

<milestone unit="section" n="8"/>in dubio fuit utrum <persName n="2"><foreName>L.</foreName> <surname>Mamilius</surname></persName>, Tusculanus dux, an <persName n="2"><foreName>P.</foreName> <surname>Ualerius</surname></persName> et <persName n="2"><foreName>C.</foreName> <surname>Claudius</surname></persName> consules Romanam arcem liberarent; et qui ante Latinos ne pro se quidem ipsis, cum in finibus hostem haberent, attingere arma passi sumus, nunc, nisi Latini sua sponte arma sumpsissent, capti et deleti eramus.

<milestone unit="section" n="9"/>hoc est, tribuni, auxilium plebi ferre, inermem eam hosti trucidandam obicere? scilicet si quis uobis humillimus homo de uestra plebe, quam partem uelut abruptam a cetero populo uestram patriam peculiaremque rem publicam fecistis, si quis ex his domum suam obsessam a familia armata nuntiaret, ferendum auxilium putaretis:

<milestone unit="section" n="10"/><pb id="p.3029" n="habeantur qu"/>Iuppiter optimus maximus exsulum atque seruorum saeptus armis nulla humana ope dignus erat? et hi postulant, ut sacrosancti habeantur, quibus ipsi di neque sacri neque sancti sunt?

<milestone unit="section" n="11"/>at enim, diuinis humanisque obruti sceleribus, legem uos hoc anno perlaturos dictitatis. tum hercule illo die quo ego consul sum creatus, male gesta res publica est, peius multo quam cum <persName n="2"><foreName>P.</foreName> <surname>Ualerius</surname></persName> consul periit,&mdash;si tuleritis.

<milestone unit="section" n="12"/>iam primum omnium' inquit, 'Quirites, in Uolscos et Aequos mihi atque collegae legiones ducere in animo est. nescio quo fato magis bellantes quam pacati propitios habemus deos. quantum periculum ab illis populis fuerit si Capitolium ab exsulibus obsessum scissent, suspicari de praeterito quam re ipsa experiri est melius.' </p><p><milestone unit="chapter" n="20"/>

<milestone unit="section" n="1"/>mouerat plebem oratio consulis; erecti patres restitutam credebant rem publicam. consul alter, comes animosior quam auctor, suscepisse collegam priorem actiones tam graues facile passus, in peragendis consularis officii partem ad se uindicabat.

<milestone unit="section" n="2"/>tum tribuni, eludentes uelut uana dicta, persequi quaerendo quonam modo exercitum educturi consules essent quos dilectum habere nemo passurus sit.

<milestone unit="section" n="3"/><pb id="p.3030" n="plebi dedit o"/>'nobis uero' inquit Quinctius, nihil dilectu opus est, cum, quo tempore <persName n="2"><foreName>P.</foreName> <surname>Ualerius</surname></persName> ad recipiundum Capitolium arma plebi dedit, omnes in uerba iurauerint conuenturos se iussu consulis nec iniussu abituros.

<milestone unit="section" n="4"/>edicimus itaque, omnes qui in uerba iurastis crastina die armati ad lacum Regillum adsitis.' cauillari tum tribuni et populum exsoluere religione uelle: priuatum eo tempore Quinctium fuisse cum sacramento adacti sint.

<milestone unit="section" n="5"/>sed nondum haec quae nunc tenet saeculum neglegentia deum uenerat, nec interpretando sibi quisque ius iurandum et leges aptas faciebat, sed suos potius mores ad ea accommodabat.

<milestone unit="section" n="6"/>igitur tribuni, ut impediendae rei nulla spes erat, de proferendo exitu agere, eo magis quod et augures iussos adesse ad Regillum lacum fama exierat, locumque inaugurari ubi auspicato cum populo agi posset, ut quidquid Romae ui tribunicia rogatum esset id comitiis ibi abrogaretur:

<milestone unit="section" n="7"/>omnes id iussuros quod consules uelint; neque enim prouocationem esse longius ab urbe mille passuum, et tribunos, si eo ueniant, in alia turba Quiritium subiectos fore consulari imperio.

<milestone unit="section" n="8"/>terrebant haec; sed ille maximus terror animos agitabat, quod saepius Quinctius dictitabat se consulum comitia non habiturum; non ita ciuitatem aegram esse ut consuetis remediis sisti possit; dictatore opus esse rei publicae, ut, qui se mouerit ad sollicitandum statum ciuitatis, sentiat sine prouocatione dictaturam esse. </p><p><milestone unit="chapter" n="21"/>

<milestone unit="section" n="1"/>senatus in Capitolio erat; eo tribuni cum perturbata plebe ueniunt. multitudo clamore ingenti nunc consulum, nunc patrum fidem implorant; nec ante mouerunt de sententia consulem quam tribuni se in auctoritate patrum futuros esse polliciti sunt.

<milestone unit="section" n="2"/><pb id="p.3031" n="legem eo anno "/>tunc referente consule de tribunorum et plebis postulatis senatus consulta fiunt ut neque tribuni legem eo anno ferrent neque consules ab urbe exercitum educerent; in reliquum magistratus continuari et eosdem tribunos refici iudicare senatum contra rem publicam esse.

<milestone unit="section" n="3"/>consules fuere in patrum potestate: tribuni reclamantibus consulibus refecti. patres quoque, ne quid cederent plebi, et ipsi <persName n="2"><foreName>L.</foreName> <surname>Quinctium</surname></persName> consulem reficiebant. nulla toto anno uehementior actio consulis fuit.

<milestone unit="section" n="4"/>'mirer' inquit, 'si uana uestra, patres conscripti, auctoritas ad plebem est? uos eleuatis eam quippe qui, quia plebs senatus consultum continuandis magistratibus soluit, ipsi quoque solutum uoltis, ne temeritati multitudinis cedatis,

<milestone unit="section" n="5"/>tamquam id sit plus posse in ciuitate, plus leuitatis ac licentiae habere. leuius enim uaniusque profecto est sua decreta et consulta tollere quam aliorum.

<milestone unit="section" n="6"/>imitamini, patres conscripti, turbam inconsultam, et qui exemplo aliis esse debetis, aliorum exemplo peccate potius quam alii uestro recte faciant, dum ego ne imiter tribunos nec me contra senatus consultum consulem renuntiari patiar.

<milestone unit="section" n="7"/>te uero, <persName n="2"><foreName>C.</foreName> <surname>Claudi</surname></persName>, adhortor ut et ipse populum Romanum hac licentia arceas, et de me hoc tibi persuadeas me ita accepturum ut non honorem meum a te impeditum, sed gloriam spreti honoris auctam, inuidiam quae ex continuato eo impenderet leuatam putem.'

<milestone unit="section" n="8"/> communiter inde edicunt ne quis <persName n="2"><foreName>L.</foreName> <surname>Quinctium</surname></persName> consulem faceret; si quis fecisset, se id suffragium non obseruaturos. </p><p><milestone unit="chapter" n="22"/>

<milestone unit="section" n="1"/><pb id="p.3032" n="propter Capito"/>consules creati <persName n="3"><foreName>Q.</foreName> <surname>Fabius</surname> <addName>Uibulanus</addName></persName> tertium et <persName n="3"><foreName>L.</foreName> <surname>Cornelius</surname> <addName>Maluginensis</addName></persName>. census actus eo anno: lustrum propter Capitolium captum, consulem occisum condi religiosum fuit.

<milestone unit="section" n="2"/><persName n="2"><foreName>Q.</foreName> <surname>Fabio</surname></persName> <persName n="2"><foreName>L.</foreName> <surname>Cornelio</surname></persName> consulibus principio anni statim res turbulentae. instigabant plebem tribuni: bellum ingens a Uolscis et Aequis Latini atque Hernici nuntiabant: iam Antii Uolscorum legiones esse. et ipsam coloniam ingens metus erat defecturam; aegreque impetratum a tribunis ut bellum praeuerti sinerent.

<milestone unit="section" n="3"/>consules inde partiti prouincias: Fabio ut legiones Antium duceret datum, Cornelius ut Romae praesidio esset, ne qua pars hostium, qui Aequis mos erat, ad populandum ueniret.

<milestone unit="section" n="4"/>Hernici et Latini iussi milites dare ex foedere, duaeque partes sociorum in exercitu, tertia ciuium fuit. postquam ad diem praestitutum uenerunt socii, consul extra portam Capenam castra locat. inde lustrato exercitu Antium profectus haud procul oppido statiuisque hostium consedit.

<milestone unit="section" n="5"/>ubi cum Uolsci, quia nondum ab Aequis uenisset exercitus, dimicare non ausi, quemadmodum quieti uallo se tutarentur, pararent, postero die Fabius non permixtam unam sociorum ciuiumque sed trium populorum tres separatim acies circa uallum hostium instruxit; ipse erat medius cum legionibus Romanis.

<milestone unit="section" n="6"/>inde signum obseruari iussit, ut pariter et socii rem inciperent referrentque pedem, si receptui cecinisset. equites item suae cuique parti post principia conlocat.

<milestone unit="section" n="7"/>ita trifariam adortus castra circumuenit et cum undique instaret non sustinentes impetum Uolscos uallo deturbat. transgressus inde munitiones pauidam turbam inclinatamque in partem unam castris expellit.

<milestone unit="section" n="8"/><pb id="p.3033" n="pugnae adstiti"/>inde effuse fugientes eques, cui superare uallum haud facile fuerat, cum ad id spectator pugnae adstitisset, libero campo adeptus parte uictoriae fruitur territos caedendo.

<milestone unit="section" n="9"/>magna et in castris et extra munimenta caedes fugientium fuit sed praeda maior, quia uix arma secum efferre hostis potuit; deletusque exercitus foret ni fugientes siluae texissent. </p><p><milestone unit="chapter" n="23"/>

<milestone unit="section" n="1"/>dum ad Antium haec geruntur, interim Aequi robore iuuentutis praemisso arcem Tusculanam improuiso nocte capiunt, reliquo exercitu haud procul moenibus Tusculi considunt ut distenderent hostium copias.

<milestone unit="section" n="2"/>haec celeriter Romam, ab Roma in castra Antium perlata mouent Romanos haud secus quam si Capitolium captum nuntiaretur; adeo et recens erat Tusculanorum meritum et similitudo ipsa periculi reposcere datum auxilium uidebatur.

<milestone unit="section" n="3"/>Fabius omissis omnibus praedam ex castris raptim Antium conuehit; ibi modico praesidio relicto, citatum agmen Tusculum rapit. nihil praeter arma et quod cocti ad manum fuit cibi ferre militi licuit; commeatum ab Roma consul Cornelius subuehit.

<milestone unit="section" n="4"/>aliquot menses Tusculi bellatum. parte exercitus consul castra Aequorum oppugnabat; partem Tusculanis dederat ad arcem reciperandam. ui nunquam eo subiri potuit: fames postremo inde detraxit hostem.

<milestone unit="section" n="5"/>qua postquam uentum ad extremum est, inermes nudique omnes sub iugum ab Tusculanis missi. hos ignominiosa fuga domum se recipientes Romanus consul in Algido consecutus ad unum omnes occidit.

<milestone unit="section" n="6"/><pb id="p.3034" n="loco nomen est"/>uictor ad Columen&mdash;id loco nomen est&mdash;exercitu reducto castra locat. et alter consul, postquam moenibus iam Romanis pulso hoste periculum esse desierat, et ipse ab Roma profectus.

<milestone unit="section" n="7"/>ita bifariam consules ingressi hostium fines ingenti certamine hinc Uolscos, hinc Aequos populantur. eodem anno descisse Antiates apud plerosque auctores inuenio; <persName n="2"><foreName>L.</foreName> <surname>Cornelium</surname></persName> consulem id bellum gessisse oppidumque cepisse. certum adfirmare, quia nulla apud uetustiores scriptores eius rei mentio est, non ausim. </p><p><milestone unit="chapter" n="24"/>

<milestone unit="section" n="1"/>hoc bello perfecto tribunicium domi bellum patres territat. clamant fraude fieri quod foris teneatur exercitus; frustrationem eam legis tollendae esse; se nihilo minus rem susceptam peracturos.

<milestone unit="section" n="2"/>obtinuit tamen <persName n="2"><foreName>L.</foreName> <surname>Lucretius</surname></persName> praefectus urbis ut actiones tribuniciae in aduentum consulum differrentur.

<milestone unit="section" n="3"/>erat et noua exorta causa motus. <persName n="2"><foreName>A.</foreName> <surname>Cornelius</surname></persName> et <persName n="2"><foreName>Q.</foreName> <surname>Seruilius</surname></persName> quaestores <persName n="2"><foreName>M.</foreName> <surname>Uolscio</surname></persName>, quod falsus haud dubie testis in Caesonem exstitisset, diem dixerant.

<milestone unit="section" n="4"/>multis enim emanabat indiciis neque fratrem Uolsci ex quo semel fuerit aeger unquam non modo uisum in publico, sed ne adsurrexisse quidem ex morbo, multorumque tabe mensum mortuum;

<milestone unit="section" n="5"/><pb id="p.3035" n="Uolscio iudice"/>nec iis temporibus in quae testis crimen coniecisset Caesonem Romae uisum, adfirmantibus qui una meruerant secum eum tum frequentemque ad signa sine ullo commeatu fuisse. nisi ita esset multi priuatim ferebant Uolscio iudicem.

<milestone unit="section" n="6"/>cum ad iudicium ire non auderet, omnes eae res in unum congruentes haud magis dubiam damnationem Uolsci quam Caesonis Uolscio teste fuerat faciebant.

<milestone unit="section" n="7"/> in mora tribuni erant, qui comitia quaestores habere de reo, nisi prius habita de lege essent, passuros negabant. ita extracta utraque res in consulum aduentum est.

<milestone unit="section" n="8"/>qui ubi triumphantes uictore cum exercitu urbem inierunt, quia silentium de lege erat, perculsos magna pars credebant tribunos;

<milestone unit="section" n="9"/>at illi&mdash;etenim extremum anni iam erat&mdash;quartum adfectantes tribunatum, in comitiorum disceptationem ab lege certamen auerterant. et cum consules nihilo minus aduersus continuationem tribunatus quam si lex minuendae suae maiestatis causa promulgata ferretur tetendissent uictoria certaminis penes tribunos fuit.

<milestone unit="section" n="10"/>eodem anno Aequis pax est petentibus data. census, res priore anno incohata, perficitur, idque lustrum ab origine urbis decimum conditum ferunt. censa ciuium capita centum septendecim milia trecenta undeuiginti.

<milestone unit="section" n="11"/>consulum magna domi bellique eo anno gloria fuit, quod et foris pacem peperere, et domi, etsi non concors, minus tamen quam alias infesta ciuitas fuit. </p><p><milestone unit="chapter" n="25"/>

<milestone unit="section" n="1"/><pb id="p.3036" n="quaestoribus n"/><persName n="2"><foreName>L.</foreName> <surname>Minucius</surname></persName> inde et <persName n="2"><foreName>C.</foreName> <surname>Nautius</surname></persName> consules facti duas residuas anni prioris causas exceperunt. eodem modo consules legem, tribuni iudicium de Uolscio impediebant; sed in quaestoribus nouis maior uis, maior auctoritas erat.

<milestone unit="section" n="2"/>cum <persName n="3"><foreName>M.</foreName> <surname>Ualerio</surname> <genName>Mani filio</genName> <genName>Uolesi nepote</genName></persName> quaestor erat <persName n="3"><foreName>T.</foreName> <surname>Quinctius</surname> <addName>Capitolinus</addName></persName> qui ter consul fuerat.

<milestone unit="section" n="3"/>is, quoniam neque Quinctiae familiae Caeso neque rei publicae maximus iuuenum restitui posset, falsum testem qui dicendae causae innoxio potestatem ademisset, iusto ac pio bello persequebatur.

<milestone unit="section" n="4"/>cum Uerginius maxime ex tribunis de lege ageret, duum mensum spatium consulibus datum est ad inspiciendam legem ut cum edocuissent populum quid fraudis occultae ferretur, sinerent deinde suffragium inire. hoc interualli datum res tranquillas in urbe fecit.

<milestone unit="section" n="5"/>nec diuturnam quietem Aequi dederunt, qui rupto foedere quod ictum erat priore anno cum Romanis, imperium ad Gracchum Cloelium deferunt; is tum longe princeps in Aequis erat.

<milestone unit="section" n="6"/>Graccho duce in Labicanum agrum, inde in Tusculanum hostili populatione ueniunt, plenique praedae in Algido castra locant. in ea castra <persName n="2"><foreName>Q.</foreName> <surname>Fabius</surname></persName>, <persName n="2"><foreName>P.</foreName> <surname>Uolumnius</surname></persName>, <persName n="2"><foreName>A.</foreName> <surname>Postumius</surname></persName> legati ab Roma uenerunt questum iniurias et ex eo foedere res repetitum.

<milestone unit="section" n="7"/>eos Aequorum imperator, quae mandata habeant ab senatu Romano, ad quercum iubet dicere; se alia interim acturum. quercus ingens arbor praetorio imminebat, cuius umbra opaca sedes erat.

<milestone unit="section" n="8"/>tum ex legatis unus abiens 'et haec' inquit, 'sacrata quercus et quidquid deorum est audiant foedus a uobis ruptum, nostrisque et nunc querellis adsint et mox armis, cum deorum hominumque simul uiolata iura exsequemur.'

<milestone unit="section" n="9"/><pb id="p.3037" n="rediere legati"/> Romam ut rediere legati, senatus iussit alterum consulem contra Gracchum in Algidum exercitum ducere, alteri populationem finium Aequorum prouinciam dedit. tribuni suo more impedire dilectum, et forsitan ad ultimum impedissent; sed nouus subito additus terror est. </p><p><milestone unit="chapter" n="26"/>

<milestone unit="section" n="1"/>uis Sabinorum ingens prope ad moenia urbis infesta populatione uenit; foedati agri, terror iniectus urbi est. tum plebs benigne arma cepit; reclamantibus frustra tribunis magni duo exercitus scripti.

<milestone unit="section" n="2"/>alterum Nautius contra Sabinos duxit, castrisque ad Eretum positis, per expeditiones paruas, plerumque nocturnis incursionibus, tantam uastitatem in Sabino agro reddidit ut comparati ad eam prope intacti bello fines Romani uiderentur.

<milestone unit="section" n="3"/>Minucio neque fortuna nec uis animi eadem in gerendo negotio fuit; nam cum haud procul ab hoste castra posuisset, nulla magnopere clade accepta castris se pauidus tenebat.

<milestone unit="section" n="4"/>quod ubi senserant hostes, creuit ex metu alieno, ut fit, audacia, et nocte adorti castra postquam parum uis aperta profecerat, munitiones postero die circumdant. quae priusquam undique uallo obiectae clauderent exitus quinque equites inter stationes hostium emissi Romam pertulere consulem exercitumque obsideri.

<milestone unit="section" n="5"/>nihil tam inopinatum nec tam insperatum accidere potuit. itaque tantus pauor, tanta trepidatio fuit quanta si urbem, non castra hostes obsiderent.

<milestone unit="section" n="6"/>Nautium consulem arcessunt. in quo cum parum praesidii uideretur dictatoremque dici placeret qui rem perculsam restitueret, <persName n="3"><foreName>L.</foreName> <surname>Quinctius</surname> <addName>Cincinnatus</addName></persName> consensu omnium dicitur.

<milestone unit="section" n="7"/><pb id="p.3038"/>operae pretium est audire qui omnia prae diuitiis humana spernunt neque honori magno locum neque uirtuti putant esse, nisi ubi effuse afluant opes.

<milestone unit="section" n="8"/>spes unica imperii populi Romani, <persName n="2"><foreName>L.</foreName> <surname>Quinctius</surname></persName> trans Tiberim, contra eum ipsum locum ubi nunc naualia sunt, quattuor iugerum colebat agrum, quae prata Quinctia uocantur.

<milestone unit="section" n="9"/>ibi ab legatis&mdash;seu fossam fodiens palae innixus, seu cum araret, operi certe, id quod constat, agresti intentus&mdash;salute data in uicem redditaque rogatus ut, quod bene uerteret ipsi reique publicae, togatus mandata senatus audiret, admiratus rogitansque 'satin salue?' togam propere e tugurio proferre uxorem Raciliam iubet.

<milestone unit="section" n="10"/>qua simul absterso puluere ac sudore uelatus processit, dictatorem eum legati gratulantes consalutant, in urbem uocant; qui terror sit in exercitu exponunt.

<milestone unit="section" n="11"/>nauis Quinctio publice parata fuit, transuectumque tres obuiam egressi filii excipiunt, inde alii propinqui atque amici, tum patrum maior pars. ea frequentia stipatus antecedentibus lictoribus deductus est domum.

<milestone unit="section" n="12"/>et plebis concursus ingens fuit; sed ea nequaquam tam laeta Quinctium uidit, et imperium nimium et uirum ipso imperio uehementiorem rata. et illa quidem nocte nihil praeterquam uigilatum est in urbe. </p><p><milestone unit="chapter" n="27"/>

<milestone unit="section" n="1"/><pb id="p.3039" n="magistrum equi"/>postero die dictator cum ante lucem in forum uenisset, magistrum equitum dicit <persName n="2"><foreName>L.</foreName> <surname>Tarquitium</surname></persName>, patriciae gentis, sed qui [cum] stipendia pedibus propter paupertatem fecisset, bello tamen primus longe Romanae iuuentutis habitus esset.

<milestone unit="section" n="2"/>cum magistro equitum in contionem uenit, iustitium edicit, claudi tabernas tota urbe iubet, uetat quemquam priuatae quicquam rei agere;

<milestone unit="section" n="3"/>tum quicumque aetate militari essent armati cum cibariis in dies quinque coctis uallisque duodenis ante solis occasum Martio in campo adessent;

<milestone unit="section" n="4"/>quibus aetas ad militandum grauior esset, uicino militi, dum is arma pararet uallumque peteret, cibaria coquere iussit.

<milestone unit="section" n="5"/>sic iuuentus discurrit ad uallum petendum. sumpsere unde cuique proximum fuit; prohibitus nemo est; impigreque omnes ad edictum dictatoris praesto fuere.

<milestone unit="section" n="6"/>inde composito agmine non itineri magis apti quam proelio si res ita tulisset, legiones ipse dictator, magister equitum suos equites ducit. in utroque agmine quas tempus ipsum poscebat adhortationes erant:

<milestone unit="section" n="7"/>adderent gradum; maturato opus esse, ut nocte ad hostem perueniri posset; consulem exercitumque Romanum obsideri, tertium diem iam clausos esse; quid quaeque nox aut dies ferat incertum esse; puncto saepe temporis maximarum rerum momenta uerti.

<milestone unit="section" n="8"/>'adcelera, signifer,' 'sequere, miles,' inter se quoque, gratificantes ducibus, clamabant. media nocte in Algidum perueniunt et ut sensere se iam prope hostes esse, signa constituunt. </p><p><milestone unit="chapter" n="28"/>

<milestone unit="section" n="1"/><pb id="p.3040" n="contemplatusq"/>ibi dictator quantum nocte prospici poterat equo circumuectus contemplatusque qui tractus castrorum quaeque forma esset, tribunis militum imperauit ut sarcinas in unum conici iubeant, militem cum armis ualloque redire in ordines suos.

<milestone unit="section" n="2"/>facta quae imperauit. tum quo fuerant ordine in uia, exercitum omnem longo agmine circumdat hostium castris et ubi signum datum sit clamorem omnes tollere iubet; clamore sublato ante se quemque ducere fossam et iacere uallum.

<milestone unit="section" n="3"/>edito imperio, signum secutum est. iussa miles exsequitur; clamor hostes circumsonat. superat inde castra hostium et in castra consulis uenit; alibi pauorem, alibi gaudium ingens facit.

<milestone unit="section" n="4"/>Romani ciuilem esse clamorem atque auxilium adesse inter se gratulantes, ultro ex stationibus ac uigiliis territant hostem.

<milestone unit="section" n="5"/>consul differendum negat; illo clamore non aduentum modo significari sed rem ab suis coeptam, mirumque esse ni iam exteriore parte castra hostium oppugnentur. itaque arma suos capere et se subsequi iubet.

<milestone unit="section" n="6"/>nocte initum proelium est; legionibus dictatoris clamore significant ab ea quoque parte rem in discrimine esse.

<milestone unit="section" n="7"/>iam se ad prohibenda circumdari opera Aequi parabant cum ab interiore hoste proelio coepto, ne per media sua castra fieret eruptio, a munientibus ad pugnantes introrsum uersi uacuam noctem operi dedere, pugnatumque cum consule ad lucem est.

<milestone unit="section" n="8"/>luce prima iam circumuallati ab dictatore erant et uix aduersus unum exercitum pugnam sustinebant. tum a Quinctiano exercitu, qui confestim a perfecto opere ad arma rediit, inuaditur uallum. hic instabat noua pugna: illa nihil remiserat prior.

<milestone unit="section" n="9"/><pb id="p.3041" n="hinc consulem "/>tum ancipiti malo urgente, a proelio ad preces uersi hinc dictatorem, hinc consulem orare, ne in occidione uictoriam ponerent, ut inermes se inde abire sinerent. ab consule ad dictatorem ire iussi;

<milestone unit="section" n="10"/>is ignominiam infensus addidit; Gracchum Cloelium ducem principesque alios uinctos ad se adduci iubet, oppido Corbione decedi. sanguinis se Aequorum non egere; licere abire, sed ut exprimatur tandem confessio subactam domitamque esse gentem, sub iugum abituros.

<milestone unit="section" n="11"/>tribus hastis iugum fit, humi fixis duabus superque eas transuersa una deligata. sub hoc iugo dictator Aequos misit. </p><p><milestone unit="chapter" n="29"/>

<milestone unit="section" n="1"/>castris hostium receptis plenis omnium rerum&mdash;nudos enim emiserat&mdash;praedam omnem suo tantum militi dedit;

<milestone unit="section" n="2"/>consularem exercitum ipsumque consulem increpans 'carebis' inquit 'praedae parte, miles, ex eo hoste cui prope praedae fuisti. et tu, <persName n="2"><foreName>L.</foreName> <surname>Minuci</surname></persName>, donec consularem animum incipias habere, legatus his legionibus praeeris.'

<milestone unit="section" n="3"/> ita se Minucius abdicat consulatu iussusque ad exercitum manet. sed adeo tum imperio meliori animus mansuete oboediens erat, ut beneficii magis quam ignominiae hic exercitus memor et coronam auream dictatori, libram pondo, decreuerit et proficiscentem eum patronum salutauerit.

<milestone unit="section" n="4"/>Romae a <persName n="2"><foreName>Q.</foreName> <surname>Fabio</surname></persName> praefecto urbis senatus habitus triumphantem Quinctium quo ueniebat agmine urbem ingredi iussit. ducti ante currum hostium duces; militaria signa praelata;

<milestone unit="section" n="5"/><pb id="p.3042" n="carmine triump"/>secutus exercitus praeda onustus. epulae instructae dicuntur fuisse ante omnium domos, epulantesque cum carmine triumphali et sollemnibus iocis comisantium modo currum secuti sunt.

<milestone unit="section" n="6"/>eo die <persName n="3"><foreName>L.</foreName> <surname>Mamilio</surname> <addName>Tusculano</addName></persName> adprobantibus cunctis ciuitas data est. confestim se dictator magistratu abdicasset ni comitia <persName n="2"><foreName>M.</foreName> <surname>Uolsci</surname></persName>, falsi testis, tenuissent. ea ne impedirent tribuni dictatoris obstitit metus;

<milestone unit="section" n="7"/>Uolscius damnatus Lanuuium in exsilium abiit. Quinctius sexto decimo die dictatura in sex menses accepta se abdicauit. per eos dies consul Nautius ad Eretum cum Sabinis egregie pugnat; ad uastatos agros ea quoque clades accessit Sabinis. Minucio Fabius successor in Algidum missus.

<milestone unit="section" n="8"/>extremo anno agitatum de lege ab tribunis est; sed quia duo exercitus aberant, ne quid ferretur ad populum patres tenuere; plebes uicit ut quintum eosdem tribunos crearent.

<milestone unit="section" n="9"/>lupos uisos in Capitolio ferunt a canibus fugatos; ob id prodigium lustratum Capitolium esse. haec eo anno gesta. </p><p><milestone unit="chapter" n="30"/>

<milestone unit="section" n="1"/>sequuntur consules <persName n="2"><foreName>Q.</foreName> <surname>Minucius</surname></persName> <persName n="3"><foreName>M.</foreName> <surname>Horatius</surname> <addName>Puluillus</addName></persName>.

<milestone unit="section" n="2"/>cuius initio anni cum foris otium esset, domi seditiones iidem tribuni, eadem lex faciebat; ulteriusque uentum foret &mdash;adeo exarserant animis&mdash;ni, uelut dedita opera, nocturno impetu Aequorum Corbione amissum praesidium nuntiatum esset.

<milestone unit="section" n="3"/><pb id="p.3043" n="certamine noua"/>senatum consules uocant; iubentur subitarium scribere exercitum atque in Algidum ducere. inde posito legis certamine noua de dilectu contentio orta;

<milestone unit="section" n="4"/>uincebaturque consulare imperium tribunicio auxilio cum alius additur terror, Sabinum exercitum praedatum descendisse in agros Romanos, inde ad urbem uenire.

<milestone unit="section" n="5"/>is metus perculit ut scribi militem tribuni sinerent, non sine pactione tamen ut quoniam ipsi quinquennium elusi essent paruumque id plebi praesidium foret, decem deinde tribuni plebis crearentur.

<milestone unit="section" n="6"/>expressit hoc necessitas patribus: id modo excepere ne postea eosdem tribunos uiderent. tribunicia comitia, ne id quoque post bellum ut cetera uanum esset, extemplo habita.

<milestone unit="section" n="7"/>tricensimo sexto anno a primis tribuni plebis decem creati sunt, bini ex singulis classibus; itaque cautum est ut postea crearentur.

<milestone unit="section" n="8"/>dilectu deinde habito Minucius contra Sabinos profectus non inuenit hostem. Horatius, cum iam Aequi Corbione interfecto praesidio Ortonam etiam cepissent, in Algido pugnat; multos mortales occidit; fugat hostem non ex Algido modo sed a Corbione Ortonaque. Corbionem etiam diruit propter proditum praesidium. </p><p><milestone unit="chapter" n="31"/>

<milestone unit="section" n="1"/>deinde <persName n="2"><foreName>M.</foreName> <surname>Ualerius</surname></persName> <persName n="2"><foreName>Sp.</foreName> <surname>Uerginius</surname></persName> consules facti. domi forisque otium fuit; annona propter aquarum intemperiem laboratum est. de Auentino publicando lata lex est. tribuni plebis iidem refecti.

<milestone unit="section" n="2"/><pb id="p.3044" n="celebrant pud"/>hi sequente anno, <persName n="2"><foreName>T.</foreName> <surname>Romilio</surname></persName> <persName n="2"><foreName>C.</foreName> <surname>Ueturio</surname></persName> consulibus, legem omnibus contionibus suis celebrant: pudere se numeri sui nequiquam aucti, si ea res aeque suo biennio iaceret ac toto superiore lustro iacuisset.

<milestone unit="section" n="3"/>cum maxime haec agerent, trepidi nuntii ab Tusculo ueniunt Aequos in agro Tusculano esse. fecit pudorem recens eius populi meritum morandi auxilii. ambo consules cum exercitu missi hostem in sua sede, in Algido inueniunt.

<milestone unit="section" n="4"/>ibi pugnatum. supra septem milia hostium caesa, alii fugati; praeda parta ingens. eam propter inopiam aerarii consules uendiderunt. inuidiae tamen res ad exercitum fuit, eademque tribunis materiam criminandi ad plebem consules praebuit.

<milestone unit="section" n="5"/>itaque ergo, ut magistratu abiere, <persName n="2"><foreName>Sp.</foreName> <surname>Tarpeio</surname></persName> <persName n="2"><foreName>A.</foreName> <surname>Aternio</surname></persName> consulibus dies dicta est Romilio ab <persName n="3"><foreName>C.</foreName> <surname>Caluio</surname> <addName>Cicerone</addName></persName> tribuno plebis, Ueturio ab <persName n="2"><foreName>L.</foreName> <surname>Alieno</surname></persName> aedile plebis.

<milestone unit="section" n="6"/>uterque magna patrum indignatione damnatus, Romilius decem milibus aeris, Ueturius quindecim. nec haec priorum calamitas consulum segniores nouos fecerat consules. et se damnari posse aiebant, et plebem et tribunos legem ferre non posse.

<milestone unit="section" n="7"/>tum abiecta lege quae promulgata consenuerat, tribuni lenius agere cum patribus: finem tandem certaminum facerent. si plebeiae leges displicerent, at illi communiter legum latores et ex plebe et ex patribus, qui utrisque utilia ferrent quaeque aequandae libertatis essent, sinerent creari.

<milestone unit="section" n="8"/><pb id="p.3045" n="Sp Postumius "/>rem non aspernabantur patres; daturum leges neminem nisi ex patribus aiebant. cum de legibus conueniret, de latore tantum discreparet, missi legati Athenas <persName n="3"><foreName>Sp.</foreName> <surname>Postumius</surname> <addName>Albus</addName></persName> <persName n="2"><foreName>A.</foreName> <surname>Manlius</surname></persName> <persName n="3"><foreName>P.</foreName> <surname>Sulpicius</surname> <addName>Camerinus</addName></persName>, iussique inclitas leges Solonis describere et aliarum Graeciae ciuitatium instituta mores iuraque noscere. </p><p><milestone unit="chapter" n="32"/>

<milestone unit="section" n="1"/>ab externis bellis quietus annus fuit, quietior insequens <persName n="2"><foreName>P.</foreName> <surname>Curiatio</surname></persName> et <persName n="2"><foreName>Sex.</foreName> <surname>Quinctilio</surname></persName> consulibus, perpetuo silentio tribunorum, quod primo legatorum qui Athenas ierant legumque peregrinarum exspectatio praebuit,

<milestone unit="section" n="2"/>dein duo simul mala ingentia exorta, fames pestilentiaque, foeda homini, foeda pecori. uastati agri sunt, urbs adsiduis exhausta funeribus; multae et clarae lugubres domus.

<milestone unit="section" n="3"/>flamen Quirinalis <persName n="2"><foreName>Ser.</foreName> <surname>Cornelius</surname></persName> mortuus, augur <persName n="3"><foreName>C.</foreName> <surname>Horatius</surname> <addName>Puluillus</addName></persName>, in cuius locum <persName n="2"><foreName>C.</foreName> <surname>Ueturium</surname></persName>, eo cupidius quia damnatus a plebe erat, augures legere.

<milestone unit="section" n="4"/>mortuus consul Quinctilius, quattuor tribuni plebi. multiplici clade foedatus annus;

<milestone unit="section" n="5"/>ab hoste otium fuit. inde consules <persName n="2"><foreName>C.</foreName> <surname>Menenius</surname></persName> <persName n="3"><foreName>P.</foreName> <surname>Sestius</surname> <addName>Capitolinus</addName></persName>. neque eo anno quicquam belli externi fuit:

<milestone unit="section" n="6"/>domi motus orti. iam redierant legati cum Atticis legibus. eo intentius instabant tribuni ut tandem scribendarum legum initium fieret. placet creari decemuiros sine prouocatione, et ne quis eo anno alius magistratus esset.

<milestone unit="section" n="7"/>admiscerenturne plebeii controuersia aliquamdiu fuit; postremo concessum patribus, modo ne lex Icilia de Auentino aliaeque sacratae leges abrogarentur. </p><p><milestone unit="chapter" n="33"/>

<milestone unit="section" n="1"/><pb id="p.3046" n="ciuitatis ab "/>anno trecentensimo altero quam condita Roma erat iterum mutatur forma ciuitatis, ab consulibus ad decemuiros, quemadmodum ab regibus ante ad consules uenerat, translato imperio.

<milestone unit="section" n="2"/>minus insignis, quia non diuturna, mutatio fuit. laeta enim principia magistratus eius nimis luxuriauere; eo citius lapsa res est repetitumque duobus uti mandaretur consulum nomen imperiumque.

<milestone unit="section" n="3"/>decemuiri creati <persName n="2"><foreName>Ap.</foreName> <surname>Claudius</surname></persName>, <persName n="2"><foreName>T.</foreName> <surname>Genucius</surname></persName>, <persName n="2"><foreName>P.</foreName> <surname>Sestius</surname></persName>, <persName n="2"><foreName>L.</foreName> <surname>Ueturius</surname></persName>, <persName n="2"><foreName>C.</foreName> <surname>Iulius</surname></persName>, <persName n="2"><foreName>A.</foreName> <surname>Manlius</surname></persName>, <persName n="2"><foreName>P.</foreName> <surname>Sulpicius</surname></persName>, <persName n="2"><foreName>P.</foreName> <surname>Curiatius</surname></persName>, <persName n="2"><foreName>T.</foreName> <surname>Romilius</surname></persName>,  <persName n="2"><foreName>Sp.</foreName> <surname>Postumius</surname></persName>.

<milestone unit="section" n="4"/>Claudio et Genucio, quia designati consules in eum annum fuerant, pro honore honos redditus, et Sestio, alteri consulum prioris anni, quod eam rem collega inuito ad patres rettulerat.

<milestone unit="section" n="5"/>his proximi habiti legati tres qui Athenas ierant, simul ut pro legatione tam longinqua praemio esset honos, simul peritos legum peregrinarum ad condenda noua iura usui fore credebant.

<milestone unit="section" n="6"/>suppleuere ceteri numerum. graues quoque aetate electos nouissimis suffragiis ferunt, quo minus ferociter aliorum scitis aduersarentur.

<milestone unit="section" n="7"/>regimen totius magistratus penes Appium erat fauore plebis, adeoque nouum sibi ingenium induerat ut plebicola repente omnisque aurae popularis captator euaderet pro truci saeuoque insectatore plebis.

<milestone unit="section" n="8"/>decimo die ius populo singuli reddebant. eo die penes praefectum iuris fasces duodecim erant: collegis nouem singuli accensi apparebant. et in unica concordia inter ipsos, qui consensus priuatis interdum inutilis est, summa aduersus alios aequitas erat.

<milestone unit="section" n="9"/><pb id="p.3047"/>moderationis eorum argumentum exemplo unius rei notasse satis erit. cum sine prouocatione creati essent, defosso cadauere domi apud <persName n="2"><foreName>P.</foreName> <surname>Sestium</surname></persName>, patriciae gentis uirum,

<milestone unit="section" n="10"/>inuento prolatoque in contionem, in re iuxta manifesta atque atroci <persName n="2"><foreName>C.</foreName> <surname>Iulius</surname></persName> decemuir diem Sestio dixit et accusator ad populum exstitit, cuius rei iudex legitimus erat, decessitque iure suo, ut demptum de ui magistratus populi libertati adiceret. </p><p><milestone unit="chapter" n="34"/>

<milestone unit="section" n="1"/>cum promptum hoc ius uelut ex oraculo incorruptum pariter ab iis summi infimique ferrent, tum legibus condendis opera dabatur; ingentique hominum exspectatione propositis decem tabulis,

<milestone unit="section" n="2"/>populum ad contionem aduocauerunt et, quod bonum faustum felixque rei publicae ipsis liberisque eorum esset, ire et legere leges propositas iussere:

<milestone unit="section" n="3"/>se, quantum decem hominum ingeniis prouideri potuerit, omnibus, summis infimisque, iura aequasse: plus pollere multorum ingenia consiliaque.

<milestone unit="section" n="4"/>uersarent in animis secum unamquamque rem, agitarent deinde sermonibus, atque in medium quid in quaque re plus minusue esset conferrent.

<milestone unit="section" n="5"/>eas leges habiturum populum Romanum quas consensus omnium non iussisse latas magis quam tulisse uideri posset.

<milestone unit="section" n="6"/>cum ad rumores hominum de unoquoque legum capite editos satis correctae uiderentur, centuriatis comitiis decem tabularum leges perlatae sunt, qui nunc quoque, in hoc immenso aliarum super alias aceruatarum legum cumulo, fons omnis publici priuatique est iuris.

<milestone unit="section" n="7"/><pb id="p.3048" n="adiectis absol"/>uolgatur deinde rumor duas deesse tabulas quibus adiectis absolui posse uelut corpus omnis Romani iuris. ea exspectatio, cum dies comitiorum adpropinquaret, desiderium decemuiros iterum creandi fecit.

<milestone unit="section" n="8"/>iam plebs, praeterquam quod consulum nomen haud secus quam regum perosa erat, ne tribunicium quidem auxilium, cedentibus in uicem appellationi decemuiris, quaerebat. </p><p><milestone unit="chapter" n="35"/>

<milestone unit="section" n="1"/>postquam uero comitia decemuiris creandis in trinum nundinum indicta sunt,

<milestone unit="section" n="2"/>tanta exarsit ambitio, ut primores quoque ciuitatis&mdash;metu, credo, ne tanti possessio imperii, uacuo ab se relicto loco, haud satis dignis pateret&mdash;prensarent homines, honorem summa ope a se impugnatum ab ea plebe, cum qua contenderant, suppliciter petentes.

<milestone unit="section" n="3"/>demissa iam in discrimen dignitas ea aetate iisque honoribus actis stimulabat <persName n="2"><foreName>Ap.</foreName> <surname>Claudium</surname></persName>. nescires utrum inter decemuiros an inter candidatos numerares;

<milestone unit="section" n="4"/>propior interdum petendo quam gerendo magistratui erat. criminari optimates, extollere candidatorum leuissimum quemque humillimumque, ipse medius inter tribunicios, Duillios Iciliosque,

<milestone unit="section" n="5"/><pb id="p.3049" n="donec collega"/>in foro uolitare, per illos se plebi uenditare, donec collegae quoque, qui unice illi dediti fuerant ad id tempus, coniecere in eum oculos, mirantes quid sibi uellet:

<milestone unit="section" n="6"/>apparere nihil sinceri esse; profecto haud gratuitam in tanta superbia comitatem fore; nimium in ordinem se ipsum cogere et uolgari cum priuatis non tam properantis abire magistratu quam uiam ad continuandum magistratum quaerentis esse.

<milestone unit="section" n="7"/>propalam obuiam ire cupiditati parum ausi, obsecundando mollire impetum adgrediuntur. comitiorum illi habendorum, quando minimus natu sit, munus consensu iniungunt.

<milestone unit="section" n="8"/>ars haec erat, ne semet ipse creare posset, quod praeter tribunos plebi&mdash;et id ipsum pessimo exemplo&mdash;nemo unquam fecisset. ille enimuero, quod bene uertat, habiturum se comitia professus, impedimentum pro occasione arripuit;

<milestone unit="section" n="9"/>deiectisque honore per coitionem duobus Quinctiis, Capitolino et Cincinnato, et patruo suo <persName n="2"><foreName>C.</foreName> <surname>Claudio</surname></persName>, constantissimo uiro in optimatium causa, et aliis eiusdem fastigii ciuibus, nequaquam splendore uitae pares decemuiros creat,

<milestone unit="section" n="10"/>se in primis, quod haud secus factum improbabant boni quam nemo facere ausurum crediderat.

<milestone unit="section" n="11"/><pb id="p.3050" n="Merenda K Du"/>creati cum eo <persName n="3"><foreName>M.</foreName> <surname>Cornelius</surname> <addName>Maluginensis</addName></persName> <persName n="2"><foreName>M.</foreName> <surname>Sergius</surname></persName> <persName n="2"><foreName>L.</foreName> <surname>Minucius</surname></persName> <persName n="3"><foreName>Q.</foreName> <surname>Fabius</surname> <addName>Uibulanus</addName></persName> <persName n="2"><foreName>Q.</foreName> <surname>Poetelius</surname></persName> <persName n="3"><foreName>T.</foreName> <surname>Antonius</surname> <addName>Merenda</addName></persName> <persName n="2"><foreName>K.</foreName> <surname>Duillius</surname></persName> <persName n="3"><foreName>Sp.</foreName> <surname>Oppius</surname> <addName>Cornicen</addName></persName> <persName n="2"><foreName>M'.</foreName> <surname>Rabuleius</surname></persName>. </p><p><milestone unit="chapter" n="36"/>

<milestone unit="section" n="1"/>ille finis Appio alienae personae ferendae fuit. suo iam inde uiuere ingenio coepit nouosque collegas, iam priusquam inirent magistratum, in suos mores formare.

<milestone unit="section" n="2"/>cottidie coibant remotis arbitris; inde impotentibus instructi consiliis, quae secreto ab aliis coquebant, iam haud dissimulando superbiam, rari aditus, conloquentibus difficiles, ad idus Maias rem perduxere.

<milestone unit="section" n="3"/>idus tum Maiae sollemnes ineundis magistratibus erant. inito igitur magistratu primum honoris diem denuntiatione ingentis terroris insignem fecere. nam cum ita priores decemuiri seruassent ut unus fasces haberet et hoc insigne regium in orbem, suam cuiusque uicem, per omnes iret, subito omnes cum duodenis fascibus prodiere.

<milestone unit="section" n="4"/>centum uiginti lictores forum impleuerant et cum fascibus secures inligatas praeferebant; nec attinuisse demi securem, cum sine prouocatione creati essent, interpretabantur.

<milestone unit="section" n="5"/><pb id="p.3051" n="ad ceterorum m"/>decem regum species erat, multiplicatusque terror non infimis solum sed primoribus patrum, ratis caedis causam ac principium quaeri, ut si quis memorem libertatis uocem aut in senatu aut in populo misisset statim uirgae securesque etiam ad ceterorum metum expedirentur.

<milestone unit="section" n="6"/>nam praeterquam quod in populo nihil erat praesidii sublata prouocatione, intercessionem quoque consensu sustulerant, cum priores decemuiri appellatione collegae corrigi reddita ab se iura tulissent et quaedam, quae sui iudicii uideri possent, ad populum reiecissent.

<milestone unit="section" n="7"/>aliquamdiu aequatus inter omnes terror fuit; paulatim totus uertere in plebem coepit; abstinebatur a patribus; in humiliores libidinose crudeliterque consulebatur. hominum, non causarum toti erant, ut apud quos gratia uim aequi haberet.

<milestone unit="section" n="8"/>iudicia domi conflabant, pronuntiabant in foro. si quis collegam appellasset, ab eo ad quem uenerat ita discedebat ut paeniteret non prioris decreto stetisse.

<milestone unit="section" n="9"/>opinio etiam sine auctore exierat non in praesentis modo temporis eos iniuriam conspirasse, sed foedus clandestinum inter ipsos iure iurando ictum, ne comitia haberent perpetuoque decemuiratu possessum semel obtinerent imperium. </p><p><milestone unit="chapter" n="37"/>

<milestone unit="section" n="1"/>circumspectare tum patriciorum uoltus plebeii et inde libertatis captare auram, unde seruitutem timendo in eum statum rem publicam adduxerant.

<milestone unit="section" n="2"/>primores patrum odisse decemuiros, odisse plebem; nec probare quae fierent, et credere haud indignis accidere; auide ruendo ad libertatem in seruitutem elapsos iuuare nolle;

<milestone unit="section" n="3"/>cumulari quoque iniurias, ut taedio praesentium consules duo tandem et status pristinus rerum in desiderium ueniant.

<milestone unit="section" n="4"/><pb id="p.3052" n="tabulas erant "/>iam et processerat pars maior anni et duae tabulae legum ad prioris anni decem tabulas erant adiectae, nec quicquam iam supererat, si eae quoque leges centuriatis comitiis perlatae essent, cur eo magistratu rei publicae opus esset.

<milestone unit="section" n="5"/>exspectabant quam mox consulibus creandis comitia edicerentur; id modo plebes agitabat quonam modo tribuniciam potestatem, munimentum libertati, rem intermissam, repararent; cum interim mentio comitiorum nulla fieri.

<milestone unit="section" n="6"/>et decemuiri, qui primo tribunicios homines, quia id populare habebatur, circum se ostentauerant plebi, patriciis iuuenibus saepserant latera.

<milestone unit="section" n="7"/>eorum cateruae tribunalia obsederant; hi ferre agere plebem plebisque res, cum fortuna, qua quidquid cupitum foret, potentioris esset.

<milestone unit="section" n="8"/>et iam ne tergo quidem abstinebatur; uirgis caedi, alii securi subici; et, ne gratuita crudelitas esset, bonorum donatio sequi domini supplicium. hac mercede iuuentus nobilis corrupta non modo non ire obuiam iniuriae, sed propalam licentiam suam malle quam omnium libertatem. </p><p><milestone unit="chapter" n="38"/>

<milestone unit="section" n="1"/>idus Maiae uenere. nullis subrogatis magistratibus, priuati pro decemuiris, neque animis ad imperium inhibendum imminutis neque ad speciem honoris insignibus prodeunt.

<milestone unit="section" n="2"/><pb id="p.3053" n="ubi non esset "/>id uero regnum haud dubie uideri. deploratur in perpetuum libertas, nec uindex quisquam exsistit aut futurus uidetur. nec ipsi solum desponderant animos, sed contemni coepti erant a finitimis populis, imperiumque ibi esse ubi non esset libertas, indignabantur.

<milestone unit="section" n="3"/>Sabini magna manu incursionem in agrum Romanum fecere; lateque populati cum hominum atque pecudum inulti praedas egissent, recepto ad Eretum quod passim uagatum erat agmine castra locant, spem in discordia Romana ponentes: eam impedimentum dilectui fore.

<milestone unit="section" n="4"/>non nuntii solum sed per urbem agrestium fuga trepidationem iniecit. decemuiri consultant quid opus facto sit, destituti inter patrum et plebis odia.

<milestone unit="section" n="5"/>addidit terrorem insuper alium fortuna. Aequi alia ex parte castra in Algido locant depopulanturque inde excursionibus Tusculanum agrum; legati ea ab Tusculo, praesidium orantes, nuntiant.

<milestone unit="section" n="6"/>is pauor perculit decemuiros ut senatum, simul duobus circumstantibus urbem bellis, consulerent. citari iubent in curiam patres, haud ignari quanta inuidiae immineret tempestas:

<milestone unit="section" n="7"/>omnes uastati agri periculorumque imminentium causas in se congesturos; temptationemque eam fore abolendi sibi magistratus, ni consensu resisterent imperioque inhibendo acriter in paucos praeferocis animi conatus aliorum comprimerent.

<milestone unit="section" n="8"/>postquam audita uox in foro est praeconis patres in curiam ad decemuiros uocantis, uelut noua res, quia intermiserant iam diu morem consulendi senatus, mirabundam plebem conuertit quidnam incidisset cur ex tanto interuallo rem desuetam usurparent;

<milestone unit="section" n="9"/><pb id="p.3054" n="raroque usqua"/>hostibus belloque gratiam habendam quod solitum quicquam liberae ciuitati fieret. circumspectare omnibus fori partibus senatorem, raroque usquam noscitare; curiam inde ac solitudinem circa decemuiros intueri,

<milestone unit="section" n="10"/>cum et ipsi suum inuisum consensu imperium, et plebs, quia priuatis ius non esset uocandi senatum, non conuenire patres interpretarentur; iam caput fieri libertatem repetentium, si se plebs comitem senatui det et quemadmodum patres uocati non coeant in senatum, sic plebs abnuat dilectum. haec fremunt plebes.

<milestone unit="section" n="11"/>patrum haud fere quisquam in foro, in urbe rari erant. indignitate rerum cesserant in agros, suarumque rerum erant amissa publica, tantum ab iniuria se abesse rati quantum a coetu congressuque impotentium dominorum se amouissent.

<milestone unit="section" n="12"/>postquam citati non conueniebant, dimissi circa domos apparitores simul ad pignera capienda sciscitandumque num consulto detractarent referunt senatum in agris esse. laetius id decemuiris accidit quam si praesentes detractare imperium referrent.

<milestone unit="section" n="13"/>iubent acciri omnes, senatumque in diem posterum edicunt; qui aliquanto spe ipsorum frequentior conuenit. quo facto proditam a patribus plebs libertatem rata, quod iis qui iam magistratu abissent priuatisque si uis abesset, tamquam iure cogentibus, senatus paruisset. </p><p><milestone unit="chapter" n="39"/>

<milestone unit="section" n="1"/>sed magis oboedienter uentum in curiam esse quam obnoxie dictas sententias accepimus.

<milestone unit="section" n="2"/><pb id="p.3055" n="proditum memor"/><persName n="3"><foreName>L.</foreName> <surname>Ualerium</surname> <addName>Potitum</addName></persName> proditum memoriae est post relationem <persName n="2"><foreName>Ap.</foreName> <surname>Claudi</surname></persName>, priusquam ordine sententiae rogarentur, postulando ut de re publica liceret dicere, prohibentibus minaciter decemuiris proditurum se ad plebem denuntiantem, tumultum exciuisse.

<milestone unit="section" n="3"/>nec minus ferociter <persName n="3"><foreName>M.</foreName> <surname>Horatium</surname> <addName>Barbatum</addName></persName> isse in certamen, decem Tarquinios appellantem admonentemque Ualeriis et Horatiis ducibus pulsos reges.

<milestone unit="section" n="4"/>nec nominis homines tum pertaesum esse, quippe quo Iouem appellari fas sit, quo Romulum, conditorem urbis, deincepsque reges, quod sacris etiam ut sollemne retentum sit: superbiam uiolentiamque tum perosus regis.

<milestone unit="section" n="5"/>quae si in rege tum [eodem] aut in filio regis ferenda non fuerint, quem &lt;eadem&gt; laturum in tot priuatis?

<milestone unit="section" n="6"/>uiderent ne uetando in curia libere homines loqui extra curiam etiam mouerent uocem; neque se uidere qui sibi minus priuato ad contionem populum uocare quam illis senatum cogere liceat.

<milestone unit="section" n="7"/>ubi uellent experirentur quanto fortior dolor libertate sua uindicanda quam cupiditas in iniusta dominatione esset.

<milestone unit="section" n="8"/>de bello Sabino eos referre, tamquam maius ullum populo Romano bellum sit quam cum iis qui legum ferendarum causa creati nihil iuris in ciuitate reliquerint; qui comitia, qui annuos magistratus, qui uicissitudinem imperitandi, quod unum exaequandae sit libertatis, sustulerint; qui priuati fasces et regium imperium habeant.

<milestone unit="section" n="9"/><pb id="p.3056"/>fuisse regibus exactis patricios magistratus; creatos postea post secessionem plebis plebeios; cuius illi partis essent, rogitare. populares? quid enim eos per populum egisse? optimates? qui anno iam prope senatum non habuerint, tunc ita habeant ut de re publica loqui prohibeant?

<milestone unit="section" n="10"/>ne nimium in metu alieno spei ponerent; grauiora quae patiantur uideri iam hominibus quam quae metuant. </p><p><milestone unit="chapter" n="40"/>

<milestone unit="section" n="1"/>haec uociferante Horatio cum decemuiri nec irae nec ignoscendi modum reperirent nec quo euasura res esset cernerent,

<milestone unit="section" n="2"/><persName n="2"><foreName>C.</foreName> <surname>Claudi</surname></persName>, qui patruus Appi decemuiri erat, oratio fuit precibus quam iurgio similior, orantis per sui

<milestone unit="section" n="3"/>fratris parentisque eius manes ut ciuilis potius societatis in qua natus esset, quam foederis nefarie icti cum collegis meminisset. multo id magis se illius causa orare quam rei publicae;

<milestone unit="section" n="4"/>quippe rem publicam, si a uolentibus nequeat, ab inuitis ius expetituram; sed ex magno certamine magnas excitari ferme iras; earum euentum se horrere.

<milestone unit="section" n="5"/>cum aliud praeterquam de quo rettulissent decemuiri dicere prohiberent, Claudium interpellandi uerecundia fuit. sententiam igitur peregit nullum placere senatus consultum fieri.

<milestone unit="section" n="6"/>omnesque ita accipiebant priuatos eos a Claudio iudicatos;

<milestone unit="section" n="7"/><pb id="p.3057" n="haberent iudic"/>multique ex consularibus uerbo adsensi sunt. alia sententia, asperior in speciem, uim minorem aliquanto habuit, quae patricios coire ad prodendum interregem iubebat. censendo enim quodcumque, magistratus esse qui senatum haberent iudicabat, quos priuatos fecerat auctor nullius senatus consulti faciendi.

<milestone unit="section" n="8"/>ita labente iam causa decemuirorum, <persName n="3"><foreName>L.</foreName> <surname>Cornelius</surname> <addName>Maluginensis</addName></persName>, <persName n="2"><foreName>M.</foreName> <surname>Corneli</surname></persName> decemuiri frater, cum ex consularibus ad ultimum dicendi locum consulto seruatus esset, simulando curam belli fratrem collegasque eius tuebatur,

<milestone unit="section" n="9"/>quonam fato incidisset mirari se dictitans ut decemuiros, qui decemuiratum petissent&mdash;aut soli ii aut maxime&mdash;

<milestone unit="section" n="10"/>oppugnarent, aut quid ita, cum per tot menses uacua ciuitate nemo iustine magistratus summae rerum praeessent controuersiam fecerit, nunc demum cum hostes prope ad portas sint, ciuiles discordias serant, nisi quod in turbido minus perspicuum fore putent quid agatur.

<milestone unit="section" n="11"/>ceterum&mdash;nonne enim maiore cura occupatis animis uerum esse praeiudicium rei tantae auferri?&mdash;sibi placere de eo quod Ualerius Horatiusque ante idus Maias decemuiros abisse magistratu insimulent, bellis quae immineant perfectis, re publica in tranquillum redacta,

<milestone unit="section" n="12"/>senatu disceptante agi, et iam nunc ita se parare <persName n="2"><foreName>Ap.</foreName> <surname>Claudium</surname></persName> ut comitiorum quae decemuiris creandis decemuirum ipse habuerit sciat sibi rationem reddendam esse utrum in unum annum creati sint, an donec leges quae deessent perferrentur.

<milestone unit="section" n="13"/><pb id="p.3058" n="omitti placere"/>in praesentia omnia praeter bellum omitti placere; cuius si falso famam uolgatam, uanaque non nuntios solum sed Tusculanorum etiam legatos attulisse putent, speculatores mittendos censere qui certius explorata referant:

<milestone unit="section" n="14"/>sin fides et nuntiis et legatis habeatur, dilectum primo quoque tempore haberi et decemuiros quo cuique eorum uideatur exercitus ducere, nec rem aliam praeuerti. </p><p><milestone unit="chapter" n="41"/>

<milestone unit="section" n="1"/>in hanc sententiam ut discederetur iuniores patrum euincebant. ferocioresque iterum coorti Ualerius Horatiusque uociferari ut de re publica liceret dicere; dicturos ad populum, si in senatu per factionem non liceat; neque enim sibi priuatos aut in curia aut in contione posse obstare, neque se imaginariis fascibus eorum cessuros esse.

<milestone unit="section" n="2"/>tum Appius iam prope esse ratus ut ni uiolentiae eorum pari resisteretur audacia,

<milestone unit="section" n="3"/>uictum imperium esset, 'non erit melius' inquit, 'nisi de quo consulimus, uocem misisse,' et ad Ualerium, negantem se priuato reticere, lictorem accedere iussit.

<milestone unit="section" n="4"/>iam Quiritium fidem implorante Ualerio a curiae limine, <persName n="2"><foreName>L.</foreName> <surname>Cornelius</surname></persName> complexus Appium, non cui simulabat consulendo, diremit certamen; factaque per Cornelium Ualerio dicendi gratia quae uellet, cum libertas non ultra uocem excessisset, decemuiri propositum tenuere.

<milestone unit="section" n="5"/><pb id="p.3059" n="rursus plebem"/>consulares quoque ac seniores ab residuo tribuniciae potestatis odio, cuius desiderium plebi multo acrius quam consularis imperii rebantur esse, prope malebant postmodo ipsos decemuiros uoluntate abire magistratu quam inuidia eorum exsurgere rursus plebem:

<milestone unit="section" n="6"/>si leniter ducta res sine populari strepitu ad consules redisset, aut bellis interpositis aut moderatione consulum in imperiis exercendis posse in obliuionem tribunorum plebem adduci.

<milestone unit="section" n="7"/>silentio patrum edicitur dilectus. iuniores cum sine prouocatione imperium esset ad nomina respondent. legionibus scriptis, inter se decemuiri comparabant quos ire ad bellum, quos praeesse exercitibus oporteret.

<milestone unit="section" n="8"/>principes inter decemuiros erant <persName n="2"><foreName>Q.</foreName> <surname>Fabius</surname></persName> et <persName n="2"><foreName>Ap.</foreName> <surname>Claudius</surname></persName>. bellum domi maius quam foris apparebat. Appi uiolentiam aptiorem rati ad comprimendos urbanos motus: in Fabio minus in bono constans quam nauum in malitia ingenium esse.

<milestone unit="section" n="9"/>hunc enim uirum, egregium olim domi militiaeque, decemuiratus collegaeque ita mutauerant ut Appi quam sui similis mallet esse. huic bellum in Sabinis, <persName n="2"><foreName>M'.</foreName> <surname>Rabuleio</surname></persName> et <persName n="2"><foreName>Q.</foreName> <surname>Poetelio</surname></persName> additis collegis, mandatum.

<milestone unit="section" n="10"/><persName n="2"><foreName>M.</foreName> <surname>Cornelius</surname></persName> in Algidum missus cum <persName n="2"><foreName>L.</foreName> <surname>Minucio</surname></persName> et <persName n="2"><foreName>T.</foreName> <surname>Antonio</surname></persName> et <persName n="2"><foreName>K.</foreName> <surname>Duillio</surname></persName> et <persName n="2"><foreName>M.</foreName> <surname>Sergio</surname></persName>. <persName n="2"><foreName>Sp.</foreName> <surname>Oppium</surname></persName> <persName n="2"><foreName>Ap.</foreName> <surname>Claudio</surname></persName> adiutorem ad urbem tuendam, aequo omnium decemuirorum imperio, decernunt. </p><p><milestone unit="chapter" n="42"/>

<milestone unit="section" n="1"/>nihilo militiae quam domi melius res publica administrata est.

<milestone unit="section" n="2"/><pb id="p.3060" n="fecerant ali"/>illa modo in ducibus culpa quod ut odio essent ciuibus fecerant: alia omnis penes milites noxia erat, qui ne quid ductu atque auspicio decemuirorum prospere usquam gereretur uinci se per suum atque illorum dedecus patiebantur.

<milestone unit="section" n="3"/>fusi et ab Sabinis ad Eretum et in Algido ab Aequis exercitus erant. ab Ereto per silentium noctis profugi propius urbem, inter Fidenas Crustumeriamque, loco edito castra communierant;

<milestone unit="section" n="4"/>persecutis hostibus nusquam se aequo certamine committentes, natura loci ac uallo, non uirtute aut armis tutabantur.

<milestone unit="section" n="5"/>maius flagitium in Algido, maior etiam clades accepta; castra quoque amissa erant, exutusque omnibus utensilibus miles Tusculum se, fide misericordiaque uicturus hospitum, quae tamen non fefellerunt, contulerat.

<milestone unit="section" n="6"/>Romam tanti erant terrores allati, ut posito iam decemuirali odio patres uigilias in urbe habendas censerent, omnes qui per aetatem arma ferre possent custodire moenia ac pro portis stationes agere iuberent,

<milestone unit="section" n="7"/>arma Tusculum ad supplementum decernerent, decemuirosque ab arce Tusculi digressos in castris militem habere, castra alia a Fidenis in Sabinum agrum transferri, belloque ultro inferendo deterreri hostes a consilio urbis oppugnandae. </p><p><milestone unit="chapter" n="43"/>

<milestone unit="section" n="1"/><pb id="p.3061" n="decemuiri bell"/>ad clades ab hostibus acceptas duo nefanda facinora decemuiri belli domique adiciunt.

<milestone unit="section" n="2"/><persName n="2"><foreName>L.</foreName> <surname>Siccium</surname></persName> in Sabinis, per inuidiam decemuiralem tribunorum creandorum secessionisque mentiones ad uolgus militum sermonibus occultis serentem, prospeculatum ad locum castris capiendum mittunt.

<milestone unit="section" n="3"/>datur negotium militibus quos miserant expeditionis eius comites, ut eum opportuno adorti loco interficerent.

<milestone unit="section" n="4"/>haud inultum interfecere; nam circa repugnantem aliquot insidiatores cecidere, cum ipse se praeualidus, pari uiribus animo, circumuentus tutaretur.

<milestone unit="section" n="5"/>nuntiant in castra ceteri praecipitatum in insidias esse; Siccium egregie pugnantem militesque quosdam cum eo amissos.

<milestone unit="section" n="6"/>primo fides nuntiantibus fuit; profecta deinde cohors ad sepeliendos qui ceciderant decemuirorum permissu, postquam nullum spoliatum ibi corpus Sicciumque in medio iacentem armatum omnibus in eum uersis corporibus uidere, hostium neque corpus ullum nec uestigia abeuntium, profecto ab suis interfectum memorantes rettulere corpus.

<milestone unit="section" n="7"/>inuidiaeque plena castra erant, et Romam ferri protinus Siccium placebat, ni decemuiri funus militare ei publica impensa facere maturassent. sepultus ingenti militum maestitia, pessima decemuirorum in uolgus fama est. </p><p><milestone unit="chapter" n="44"/>

<milestone unit="section" n="1"/>sequitur aliud in urbe nefas, ab libidine ortum, haud minus foedo euentu quam quod per stuprum caedemque Lucretiae urbe regnoque Tarquinios expulerat, ut non finis solum idem decemuiris qui regibus sed causa etiam eadem imperii amittendi esset.

<milestone unit="section" n="2"/><pb id="p.3062" n="militiaeque "/><persName n="2"><foreName>Ap.</foreName> <surname>Claudium</surname></persName> uirginis plebeiae stuprandae libido cepit. pater uirginis, <persName n="2"><foreName>L.</foreName> <surname>Uerginius</surname></persName>, honestum ordinem in Algido ducebat, uir exempli recti domi militiaeque.

<milestone unit="section" n="3"/>perinde uxor instituta fuerat liberique instituebantur. desponderat filiam <persName n="2"><foreName>L.</foreName> <surname>Icilio</surname></persName> tribunicio, uiro acri et pro causa plebis expertae uirtutis.

<milestone unit="section" n="4"/>hanc uirginem adultam forma excellentem Appius amore amens pretio ac spe perlicere adortus, postquam omnia pudore saepta animaduerterat, ad crudelem superbamque uim animum conuertit.

<milestone unit="section" n="5"/><persName n="2"><foreName>M.</foreName> <surname>Claudio</surname></persName> clienti negotium dedit, ut uirginem in seruitutem adsereret neque cederet secundum libertatem postulantibus uindicias, quod pater puellae abesset locum iniuriae esse ratus.

<milestone unit="section" n="6"/>uirgini uenienti in forum&mdash;ibi namque in tabernaculis litterarum ludi erant&mdash;minister decemuiri libidinis manum iniecit, serua sua natam seruamque appellans, sequique se iubebat: cunctantem ui abstracturum.

<milestone unit="section" n="7"/>pauida puella stupente, ad clamorem nutricis fidem Quiritium implorantis fit concursus; Uergini patris sponsique Icili populare nomen celebrabatur. notos gratia eorum, turbam indignitas rei uirgini conciliat.

<milestone unit="section" n="8"/><pb id="p.3063" n="grassari non "/>iam a ui tuta erat, cum adsertor nihil opus esse multitudine concitata ait; se iure grassari, non ui.

<milestone unit="section" n="9"/>uocat puellam in ius. auctoribus qui aderant ut sequerentur, ad tribunal Appi peruentum est. notam iudici fabulam petitor, quippe apud ipsum auctorem argumenti, peragit: puellam domi suae natam furtoque inde in domum Uergini translatam suppositam ei esse;

<milestone unit="section" n="10"/>id se indicio compertum adferre probaturumque uel ipso Uerginio iudice, ad quem maior pars iniuriae eius pertineat; interim dominum sequi ancillam aequum esse.

<milestone unit="section" n="11"/>aduocati puellae, cum Uerginium rei publicae causa dixissent abesse, biduo adfuturum si nuntiatum ei sit, iniquum esse absentem de liberis dimicare,

<milestone unit="section" n="12"/>postulant ut rem integram in patris aduentum differat, lege ab ipso lata uindicias det secundum libertatem, neu patiatur uirginem adultam famae prius quam libertatis periculum adire. </p><p><milestone unit="chapter" n="45"/>

<milestone unit="section" n="1"/>Appius decreto praefatur quam libertati fauerit eam ipsam legem declarare quam Uergini amici postulationi suae praetendant;

<milestone unit="section" n="2"/>ceterum ita in ea firmum libertati fore praesidium, si nec causis nec personis uariet. in iis enim qui adserantur in libertatem, quia quiuis lege agere possit, id iuris esse: in ea quae in patris manu sit, neminem esse alium cui dominus possessione cedat.

<milestone unit="section" n="3"/><pb id="p.3064" n="iuris sui iact"/>placere itaque patrem arcessiri; interea iuris sui iacturam adsertorem non facere quin ducat puellam sistendamque in aduentum eius qui pater dicatur promittat.

<milestone unit="section" n="4"/>aduersus iniuriam decreti cum multi magis fremerent quam quisquam unus recusare auderet, <persName n="2"><foreName>P.</foreName> <surname>Numitorius</surname></persName> puellae auus et sponsus Icilius interueniunt;

<milestone unit="section" n="5"/>dataque inter turbam uia, cum multitudo Icili maxime interuentu resisti posse Appio crederet, lictor decresse ait uociferantemque Icilium submouet.

<milestone unit="section" n="6"/>placidum quoque ingenium tam atrox iniuria accendisset. 'ferro hinc tibi submouendus sum, Appi' inquit, 'ut tacitum feras quod celari uis. uirginem ego hanc sum ducturus nuptamque pudicam habiturus.

<milestone unit="section" n="7"/>proinde omnes collegarum quoque lictores conuoca; expediri uirgas et secures iube; non manebit extra domum patris sponsa Icili.

<milestone unit="section" n="8"/>non si tribunicium auxilium et prouocationem plebi Romanae, duas arces libertatis tuendae, ademistis, ideo in liberos quoque nostros coniugesque regnum uestrae libidini datum est.

<milestone unit="section" n="9"/>saeuite in tergum et in ceruices nostras: pudicitia saltem in tuto sit. huic si uis adferetur, ego praesentium Quiritium pro sponsa, Uerginius militum pro unica filia, omnes deorum hominumque implorabimus fidem, neque tu istud unquam decretum sine caede nostra referes.

<milestone unit="section" n="10"/>postulo Appi, etiam atque etiam consideres quo progrediare.

<milestone unit="section" n="11"/>Uerginius uiderit de filia ubi uenerit quid agat; hoc tantum sciat sibi si huius uindiciis cesserit condicionem filiae quaerendam esse. me uindicantem sponsam in libertatem uita citius deseret quam fides.' </p><p><milestone unit="chapter" n="46"/>

<milestone unit="section" n="1"/><pb id="p.3065" n="uidebatur lic"/>concitata multitudo erat certamenque instare uidebatur. lictores Icilium circumsteterant;

<milestone unit="section" n="2"/>nec ultra minas tamen processum est, cum Appius non Uerginiam defendi ab Icilio, sed inquietum hominem et tribunatum etiam nunc spirantem locum seditionis quaerere diceret.

<milestone unit="section" n="3"/>non praebiturum se illi eo die materiam, sed, ut iam sciret non id petulantiae suae sed Uerginio absenti et patrio nomini et libertati datum, ius eo die se non dicturum neque decretum interpositurum: a <persName n="2"><foreName>M.</foreName> <surname>Claudio</surname></persName> petiturum ut decederet iure suo uindicarique puellam in posterum diem pateretur;

<milestone unit="section" n="4"/>quod nisi pater postero die adfuisset, denuntiare se Icilio similibusque Icili neque legi suae latorem neque decemuiro constantiam defore; nec se utique collegarum lictores conuocaturum ad coercendos seditionis auctores: contentum se suis lictoribus fore.

<milestone unit="section" n="5"/>cum dilatum tempus iniuriae esset secessissentque aduocati puellae, placuit omnium primum fratrem Icili filiumque Numitori, impigros iuuenes, pergere inde recta ad portam, et quantum adcelerari posset Uerginium acciri e castris;

<milestone unit="section" n="6"/>in eo uerti puellae salutem, si postero die uindex iniuriae ad tempus praesto esset. iussi pergunt citatisque equis nuntium ad patrem perferunt.

<milestone unit="section" n="7"/>cum instaret adsertor puellae ut uindicaret sponsoresque daret, atque id ipsum agi diceret Icilius, sedulo tempus terrens dum praeciperent iter nuntii missi in castra, manus tollere undique multitudo et se quisque paratum ad spondendum Icilio ostendere.

<milestone unit="section" n="8"/>atque ille lacrimabundus 'gratum est' inquit; 'crastina die uestra opera utar; sponsorum nunc satis est.' ita uindicatur Uerginia spondentibus propinquis.

<milestone unit="section" n="9"/><pb id="p.3066" n="aliis prae cur"/>Appius paulisper moratus ne eius rei causa sedisse uideretur, postquam omissis rebus aliis prae cura unius nemo adibat, domum se recepit collegisque in castra scribit, ne Uerginio commeatum dent atque etiam in custodia habeant.

<milestone unit="section" n="10"/>improbum consilium serum, ut debuit, fuit et iam commeatu sumpto profectus Uerginius prima uigilia erat, cum postero die mane de retinendo eo nequiquam litterae redduntur. </p><p><milestone unit="chapter" n="47"/>

<milestone unit="section" n="1"/>at in urbe prima luce cum ciuitas in foro exspectatione erecta staret, Uerginius sordidatus filiam secum obsoleta ueste comitantibus aliquot matronis cum ingenti aduocatione in forum deducit.

<milestone unit="section" n="2"/>circumire ibi et prensare homines coepit et non orare solum precariam opem, sed pro debita petere: se pro liberis eorum ac coniugibus cottidie in acie stare, nec alium uirum esse cuius strenue ac ferociter facta in bello plura memorari possent: quid prodesse si, incolumi urbe, quae capta ultima timeantur liberis suis sint patienda? haec prope contionabundus circumibat homines.

<milestone unit="section" n="3"/>similia his ab Icilio iactabantur. comitatus muliebris plus tacito fletu quam ulla uox mouebat.

<milestone unit="section" n="4"/>aduersus quae omnia obstinato animo Appius&mdash;tanta uis amentiae uerius quam amoris mentem turbauerat&mdash;in tribunal escendit, et ultro querente pauca petitore quod ius sibi pridie per ambitionem dictum non esset, priusquam aut ille postulatum perageret aut Uerginio respondendi daretur locus, Appius interfatur.

<milestone unit="section" n="5"/>quem decreto sermonem praetenderit, forsan aliquem uerum auctores antiqui tradiderint: quia nusquam ullum in tanta foeditate decreti ueri similem inuenio, id quod constat nudum uidetur proponendum, decresse uindicias secundum seruitutem.

<milestone unit="section" n="6"/><pb id="p.3067" n="defixit silen"/>primo stupor omnes admiratione rei tam atrocis defixit; silentium inde aliquamdiu tenuit. dein cum <persName n="2"><foreName>M.</foreName> <surname>Claudius</surname></persName>, circumstantibus matronis, iret ad prehendendam uirginem, lamentabilisque eum mulierum comploratio excepisset,

<milestone unit="section" n="7"/>Uerginius intentans in Appium manus, 'Icilio' inquit, 'Appi, non tibi filiam despondi et ad nuptias, non ad stuprum educaui. placet pecudum ferarumque ritu promisce in concubitus ruere? passurine haec isti sint nescio: non spero esse passuros illos qui arma habent.'

<milestone unit="section" n="8"/>cum repelleretur adsertor uirginis a globo mulierum circumstantiumque aduocatorum, silentium factum per praeconem. </p><p><milestone unit="chapter" n="48"/>

<milestone unit="section" n="1"/>decemuir alienatus ad libidinem animo negat ex hesterno tantum conuicio Icili uiolentiaque Uergini, cuius testem populum Romanum habeat, sed certis quoque indiciis compertum se habere nocte tota coetus in urbe factos esse ad mouendam seditionem.

<milestone unit="section" n="2"/>itaque se haud inscium eius dimicationis cum armatis descendisse, non ut quemquam quietum uiolaret, sed ut turbantes ciuitatis otium pro maiestate imperii coerceret.

<milestone unit="section" n="3"/><pb id="p.3068" n="iniuriae puell"/>'proinde quiesse erit melius. i,' inquit, 'lictor, submoue turbam et da uiam domino ad prehendendum mancipium.' cum haec intonuisset plenus irae, multitudo ipsa se sua sponte dimouit desertaque praeda iniuriae puella stabat.

<milestone unit="section" n="4"/>tum Uerginius ubi nihil usquam auxilii uidit, 'quaeso' inquit, 'Appi, primum ignosce patrio dolori, si quo inclementius in te sum inuectus; deinde sinas hic coram uirgine nutricem percontari quid hoc rei sit, ut si falso pater dictus sum aequiore hinc animo discedam.'

<milestone unit="section" n="5"/>data uenia seducit filiam ac nutricem prope Cloacinae ad tabernas, quibus nunc Nouis est nomen, atque ibi ab lanio cultro arrepto, 'hoc te uno quo possum' ait, 'modo, filia, in libertatem uindico.' pectus deinde puellae transfigit, respectansque ad tribunal 'te' inquit, 'Appi, tuumque caput sanguine hoc consecro.'

<milestone unit="section" n="6"/> clamore ad tam atrox facinus orto excitus Appius comprehendi Uerginium iubet. ille ferro quacumque ibat uiam facere, donec multitudine etiam prosequentium tuente ad portam perrexit.

<milestone unit="section" n="7"/>Icilius Numitoriusque exsangue corpus sublatum ostentant populo; scelus Appi, puellae infelicem formam, necessitatem patris deplorant.

<milestone unit="section" n="8"/>sequentes clamitant matronae, eamne liberorum procreandorum condicionem, ea pudicitiae praemia esse?&mdash; cetera, quae in tali re muliebris dolor, quo est maestior imbecillo animo, eo miserabilia magis querentibus subicit.

<milestone unit="section" n="9"/>uirorum et maxime Icili uox tota tribuniciae potestatis ac prouocationis ad populum ereptae publicarumque indignationum erat. </p><p><milestone unit="chapter" n="49"/>

<milestone unit="section" n="1"/>concitatur multitudo partim atrocitate sceleris, partim spe per occasionem repetendae libertatis.

<milestone unit="section" n="2"/><pb id="p.3069" n="iuuenum per t"/>Appius nunc uocari Icilium, nunc retractantem arripi, postremo, cum locus adeundi apparitoribus non daretur, ipse cum agmine patriciorum iuuenum per turbam uadens, in uincula duci iubet.

<milestone unit="section" n="3"/>iam circa Icilium non solum multitudo sed duces quoque multitudinis erant, <persName n="2"><foreName>L.</foreName> <surname>Ualerius</surname></persName> et <persName n="2"><foreName>M.</foreName> <surname>Horatius</surname></persName>, qui repulso lictore, si iure ageret, uindicare se a priuato Icilium aiebant; si uim adferre conaretur, ibi quoque haud impares fore.

<milestone unit="section" n="4"/>hinc atrox rixa oritur. Ualerium Horatiumque lictor decemuiri inuadit: franguntur a multitudine fasces. in contionem Appius escendit: sequuntur Horatius Ualeriusque.

<milestone unit="section" n="5"/>eos contio audit: decemuiro obstrepitur. iam pro imperio Ualerius discedere a priuato lictores iubebat, cum fractis animis Appius, uitae metuens, in domum se propinquam foro insciis aduersariis capite obuoluto recipit.

<milestone unit="section" n="6"/><persName n="2"><foreName>Sp.</foreName> <surname>Oppius</surname></persName>, ut auxilio collegae esset, in forum ex altera parte inrumpit. uidet imperium ui uictum. agitatus deinde consiliis ad quae ex omni parte adsentiendo multis auctoribus trepidauerat, senatum postremo uocari iussit.

<milestone unit="section" n="7"/>ea res, quod magnae parti patrum displicere acta decemuirorum uidebantur, spe per senatum finiendae potestatis eius multitudinem sedauit.

<milestone unit="section" n="8"/>senatus nec plebem inritandam censuit et multo magis prouidendum ne quid Uergini aduentus in exercitu motus faceret. </p><p><milestone unit="chapter" n="50"/>

<milestone unit="section" n="1"/>itaque missi iuniores patrum in castra, quae tum in monte Uecilio erant, nuntiant decemuiris ut omni ope ab seditione milites contineant.

<milestone unit="section" n="2"/><pb id="p.3070" n="hominum uenie"/>ibi Uerginius maiorem quam reliquerat in urbe motum exciuit. nam praeterquam quod agmine prope quadringentorum hominum ueniens, qui ab urbe indignitate rei accensi comites ei se dederant,

<milestone unit="section" n="3"/>conspectus est, strictum etiam telum respersusque ipse cruore tota in se castra conuertit. et togae multifariam in castris uisae maioris aliquanto quam erat speciem urbanae multitudinis fecerant.

<milestone unit="section" n="4"/>quaerentibus quid rei esset, flens diu uocem non misit; tandem, ut iam ex trepidatione concurrentium turba constitit ac silentium fuit, ordine cuncta, ut gesta erant, exposuit.

<milestone unit="section" n="5"/>supinas deinde tendens manus, commilitones appellans orabat ne quod scelus <persName n="2"><foreName>Ap.</foreName> <surname>Claudi</surname></persName> esset sibi attribuerent neu se ut parricidam liberum auersarentur.

<milestone unit="section" n="6"/>sibi uitam filiae sua cariorem fuisse, si liberae ac pudicae uiuere licitum fuisset: cum uelut seruam ad stuprum rapi uideret, morte amitti melius ratum quam contumelia liberos, misericordia se in speciem crudelitatis lapsum;

<milestone unit="section" n="7"/>nec superstitem filiae futurum fuisse, nisi spem ulciscendae mortis eius in auxilio commilitonum habuisset. illis quoque filias sorores coniugesque esse, nec cum filia sua libidinem <persName n="2"><foreName>Ap.</foreName> <surname>Claudi</surname></persName> exstinctam esse, sed quo impunitior sit eo effrenatiorem fore.

<milestone unit="section" n="8"/>aliena calamitate documentum datum illis cauendae similis iniuriae. quod ad se attineat, uxorem sibi fato ereptam, filiam, quia non ultra pudica uictura fuerit, miseram sed honestam mortem occubuisse;

<milestone unit="section" n="9"/>non esse iam Appi libidini locum in domo sua: ab alia uiolentia eius eodem se animo suum corpus uindicaturum quo uindicauerit filiae: ceteri sibi ac liberis suis consulerent.

<milestone unit="section" n="10"/><pb id="p.3071" n="turbae militum"/>haec Uerginio uociferanti succlamabat multitudo nec illius dolori nec suae libertati se defuturos. et immixti turbae militum togati, eadem illa querendo docendoque quanto uisa quam audita indigniora potuerint uideri, simul profligatam iam rem nuntiando Romae esse,

<milestone unit="section" n="11"/>insecutis qui Appium prope interemptum in exsilium abisse dicerent, perpulerunt ut ad arma conclamaretur uellerentque signa et Romam proficiscerentur.

<milestone unit="section" n="12"/>decemuiri simul iis quae uidebant iisque quae acta Romae audierant perturbati, alius in aliam partem castrorum ad sedandos motus discurrunt. et leniter agentibus responsum non redditur: imperium si quis inhiberet, et uiros et armatos se esse respondetur.

<milestone unit="section" n="13"/>eunt agmine ad urbem et Auentinum insidunt, ut quisque occurrerat plebem ad repetendam libertatem creandosque tribunos plebis adhortantes. alia uox nulla uiolenta audita est.

<milestone unit="section" n="14"/>senatum <persName n="2"><foreName>Sp.</foreName> <surname>Oppius</surname></persName> habet. nihil placet aspere agi;

<milestone unit="section" n="15"/>quippe ab ipsis datum locum seditioni esse. mittuntur tres legati consulares, <persName n="2"><foreName>Sp.</foreName> <surname>Tarpeius</surname></persName> <persName n="2"><foreName>C.</foreName> <surname>Iulius</surname></persName> <persName n="2"><foreName>P.</foreName> <surname>Sulpicius</surname></persName>, qui quaererent senatus uerbis cuius iussu castra deseruissent aut quid sibi uellent qui armati Auentinum obsedissent belloque auerso ab hostibus patriam suam cepissent.

<milestone unit="section" n="16"/>non defuit quod responderetur: deerat qui daret responsum, nullodum certo duce nec satis audentibus singulis inuidiae se offerre. id modo a multitudine conclamatum est ut <persName n="2"><foreName>L.</foreName> <surname>Ualerium</surname></persName> et <persName n="2"><foreName>M.</foreName> <surname>Horatium</surname></persName> ad se mitterent: his se daturos responsum.

<milestone unit="chapter" n="51"/>

<milestone unit="section" n="1"/><pb id="p.3072"/></p><p>dimissis legatis, admonet milites Uerginius in re non maxima paulo ante trepidatum esse, quia sine capite multitudo fuerit, responsumque, quamquam non inutiliter, fortuito tamen magis consensu quam communi consilio esse;

<milestone unit="section" n="2"/>placere decem creari qui summae rei praeessent militarique honore tribunos militum appellari.

<milestone unit="section" n="3"/>cum ad eum ipsum primum is honos deferretur, 'melioribus meis uestrisque rebus reseruate' inquit, 'ista de me iudicia.

<milestone unit="section" n="4"/>nec mihi filia inulta honorem ullum iucundum esse patitur, nec in perturbata re publica eos utile est praeesse uobis qui proximi inuidiae sint. si quis usus mei est, nihilo minor ex priuato capietur.'

<milestone unit="section" n="5"/>

<milestone unit="section" n="6"/>ita decem numero tribunos militares creant.

<milestone unit="section" n="7"/>neque in Sabinis quieuit exercitus. ibi quoque auctore Icilio Numitorioque secessio ab decemuiris facta est, non minore motu animorum Sicci caedis memoria renouata quam quem noua fama de uirgine adeo foede ad libidinem petita accenderat.

<milestone unit="section" n="8"/>Icilius ubi audiuit tribunos militum in Auentino creatos, ne comitiorum militarium praerogatiuam urbana comitia iisdem tribunis plebis creandis sequerentur,

<milestone unit="section" n="9"/><pb id="p.3073"/>peritus rerum popularium imminensque ei potestati et ipse, priusquam iretur ad urbem, pari potestate eundem numerum ab suis creandum curat.

<milestone unit="section" n="10"/>porta Collina urbem intrauere sub signis, mediaque urbe agmine in Auentinum pergunt. ibi coniuncti alteri exercitui uiginti tribunis militum negotium dederunt ut ex suo numero duos crearent qui summae rerum praeessent.

<milestone unit="section" n="11"/><persName n="2"><foreName>M.</foreName> <surname>Oppium</surname></persName> <persName n="2"><foreName>Sex.</foreName> <surname>Manilium</surname></persName> creant. patres solliciti de summa rerum cum senatus cottidie esset iurgiis saepius terunt tempus quam consiliis.

<milestone unit="section" n="12"/>Sicci caedes decemuiris et Appiana libido et dedecora militiae obiciebantur. placebat Ualerium Horatiumque ire in Auentinum. illi negabant se aliter ituros quam si decemuiri deponerent insignia magistratus eius quo anno iam ante abissent.

<milestone unit="section" n="13"/>decemuiri querentes se in ordinem cogi, non ante quam perlatis legibus quarum causa creati essent deposituros imperium se aiebant. </p><p><milestone unit="chapter" n="52"/>

<milestone unit="section" n="1"/>per <persName n="2"><foreName>M.</foreName> <surname>Duillium</surname></persName> qui tribunus plebis fuerat certior facta plebs contentionibus adsiduis nihil transigi, in Sacrum montem ex Auentino transit,

<milestone unit="section" n="2"/>adfirmante Duillio non prius quam deseri urbem uideant curam in animos patrum descensuram; admoniturum Sacrum montem constantiae plebis scituros qua sine restituta potestate redigi in concordiam res nequeant.

<milestone unit="section" n="3"/>uia Nomentana, cui tum Ficolensi nomen fuit, profecti castra in monte Sacro locauere, modestiam patrum suorum nihil uiolando imitati.

<milestone unit="section" n="4"/>secuta exercitum plebs, nullo qui per aetatem ire posset retractante. prosequuntur coniuges liberique, cuinam se relinquerent in ea urbe in qua nec pudicitia nec libertas sancta esset miserabiliter rogitantes.

<milestone unit="section" n="5"/>cum uasta Romae omnia insueta solitudo fecisset, in foro praeter paucos seniorum nemo esset, uocatis utique in senatum patribus desertum apparuisset forum, plures iam quam Horatius ac Ualerius uociferabantur:

<milestone unit="section" n="6"/>'quid exspectabitis, patres conscripti? si decemuiri finem pertinaciae non faciunt, ruere ac deflagrare omnia passuri estis? quod autem istud imperium est, decemuiri, quod amplexi tenetis? tectis ac parietibus iura dicturi estis?

<milestone unit="section" n="7"/>non pudet lictorum uestrorum maiorem prope numerum in foro conspici quam togatorum aliorum? quid si hostes ad urbem ueniant facturi estis? quid si plebs mox, ubi parum secessione moueamur, armata ueniat? occasune urbis uoltis finire imperium?

<milestone unit="section" n="8"/>atqui aut plebs non est habenda aut habendi sunt tribuni plebis. nos citius caruerimus patriciis magistratibus quam illi plebeiis.

<milestone unit="section" n="9"/><pb id="p.3075" n="cum praeserti"/>nouam inexpertamque eam potestatem eripuere patribus nostris, ne nunc dulcedine semel capti ferant desiderium, cum praesertim nec nos temperemus imperiis, quo minus illi auxilii egeant.'

<milestone unit="section" n="10"/> cum haec ex omni parte iactarentur, uicti consensu decemuiri futuros se, quando ita uideatur, in potestate patrum adfirmant.

<milestone unit="section" n="11"/>id modo simul orant ac monent ut ipsis ab inuidia caueatur nec suo sanguine ad supplicia patrum plebem adsuefaciant. </p><p><milestone unit="chapter" n="53"/>

<milestone unit="section" n="1"/>tum Ualerius Horatiusque missi ad plebem condicionibus quibus uideretur reuocandam componendasque res, decemuiris quoque ab ira et impetu multitudinis praecauere iubentur.

<milestone unit="section" n="2"/>profecti gaudio ingenti plebis in castra accipiuntur, quippe liberatores haud dubie et motus initio et exitu rei. ob haec iis aduenientibus gratiae actae; Icilius pro multitudine uerba facit.

<milestone unit="section" n="3"/>idem, cum de condicionibus ageretur, quaerentibus legatis quae postulata plebis essent, composito iam ante aduentum legatorum consilio ea postulauit ut appareret in aequitate rerum plus quam in armis reponi spei.

<milestone unit="section" n="4"/>potestatem enim tribuniciam prouocationemque repetebant, quae ante decemuiros creatos auxilia plebis fuerant, et ne cui fraudi esset concisse milites aut plebem ad repetendam per secessionem libertatem.

<milestone unit="section" n="5"/>de decemuirorum modo supplicio atrox postulatum fuit; dedi quippe eos aequum censebant uiuosque igni concrematuros minabantur.

<milestone unit="section" n="6"/>legati ad ea: 'quae consilii fuerunt adeo aequa postulastis ut ultro uobis deferenda fuerint; libertati enim ea praesidia petitis, non licentiae ad impugnandos alios.

<milestone unit="section" n="7"/><pb id="p.3076" n="liberi sitis d"/>irae uestrae magis ignoscendum quam indulgendum est, quippe qui crudelitatis odio in crudelitatem ruitis et prius paene quam ipsi liberi sitis dominari iam in aduersarios uoltis.

<milestone unit="section" n="8"/>nunquamne quiescet ciuitas nostra a suppliciis aut patrum in plebem Romanam aut plebis in patres? scuto uobis magis quam gladio opus est.

<milestone unit="section" n="9"/>satis superque humili est, qui iure aequo in ciuitate uiuit, nec inferendo iniuriam nec patiendo.

<milestone unit="section" n="10"/>etiam si quando metuendos uos praebituri estis, cum reciperatis magistratibus legibusque uestris iudicia penes uos erunt de capite nostro fortunisque, tunc ut quaeque causa erit statuetis: nunc libertatem repeti satis est.' </p><p><milestone unit="chapter" n="54"/>

<milestone unit="section" n="1"/>facerent ut uellent permittentibus cunctis, mox redituros se legati rebus perfectis adfirmant.

<milestone unit="section" n="2"/>profecti cum mandata plebis patribus exposuissent, alii decemuiri, quando quidem praeter spem ipsorum supplicii sui nulla mentio fieret, haud quicquam abnuere:

<milestone unit="section" n="3"/>Appius truci ingenio et inuidia praecipua odium in se aliorum suo in eos metiens odio, 'haud ignaro' inquit, 'imminet fortuna.

<milestone unit="section" n="4"/>uideo donec arma aduersariis tradantur diferri aduersus nos certamen. dandus inuidiae est sanguis. nihil ne ego quidem moror quo minus decemuiratu abeam.'

<milestone unit="section" n="5"/>factum senatus consultum ut decemuiri se primo quoque tempore magistratu abdicarent, <persName n="2"><foreName>Q.</foreName> <surname>Furius</surname></persName> pontifex maximus tribunos plebis crearet; et ne cui fraudi esset secessio militum plebisque.

<milestone unit="section" n="6"/>his senatus consultis perfectis dimisso senatu, decemuiri prodeunt in contionem abdicantque se magistratu, ingenti hominum laetitia.

<milestone unit="section" n="7"/><pb id="p.3077" n="concordiamque"/>nuntiantur haec plebi. legatos quidquid in urbe hominum supererat prosequitur. huic multitudini laeta alia turba ex castris occurrit. congratulantur libertatem concordiamque ciuitati restitutam.

<milestone unit="section" n="8"/>legati pro contione: 'quod bonum faustum felixque sit uobis reique publicae, redite in patriam ad penates coniuges liberosque uestros; sed qua hic modestia fuistis, ubi nullius ager in tot rerum usu necessario tantae multitudini est uiolatus, eam modestiam ferte in urbem.

<milestone unit="section" n="9"/>in Auentinum ite, unde profecti estis; ibi felici loco, ubi prima initia incohastis libertatis uestrae, tribunos plebi creabitis. praesto erit pontifex maximus qui comitia habeat.'

<milestone unit="section" n="10"/> ingens adsensus alacritasque cuncta adprobantium fuit. conuellunt inde signa profectique Romam certant cum obuiis gaudio. armati per urbem silentio in Auentinum perueniunt.

<milestone unit="section" n="11"/>ibi extemplo pontifice maximo comitia habente tribunos plebis creauerunt, omnium primum <persName n="2"><foreName>L.</foreName> <surname>Uerginium</surname></persName>, inde <persName n="2"><foreName>L.</foreName> <surname>Icilium</surname></persName> et <persName n="2"><foreName>P.</foreName> <surname>Numitorium</surname></persName>,

<milestone unit="section" n="12"/>auunculum Uerginiae, auctores secessionis, tum <persName n="2"><foreName>C.</foreName> <surname>Sicinium</surname></persName>, progeniem eius quem primum tribunum plebis creatum in Sacro monte proditum memoriae est, et <persName n="2"><foreName>M.</foreName> <surname>Duillium</surname></persName>, qui tribunatum insignem ante decemuiros creatos gesserat nec in decemuiralibus certaminibus plebi defuerat.

<milestone unit="section" n="13"/><pb id="p.3078"/>spe deinde magis quam meritis electi <persName n="2"><foreName>M.</foreName> <surname>Titinius</surname></persName> <persName n="2"><foreName>M.</foreName> <surname>Pomponius</surname></persName> <persName n="2"><foreName>C.</foreName> <surname>Apronius</surname></persName> <persName n="2"><foreName>P.</foreName> <surname>Uillius</surname></persName> <persName n="2"><foreName>C.</foreName> <surname>Oppius</surname></persName>.

<milestone unit="section" n="14"/>tribunatu inito <persName n="2"><foreName>L.</foreName> <surname>Icilius</surname></persName> extemplo plebem rogauit et plebs sciuit ne cui fraudi esset secessio ab decemuiris facta.

<milestone unit="section" n="15"/>confestim de consulibus creandis cum prouocatione <persName n="2"><foreName>M.</foreName> <surname>Duillius</surname></persName> rogationem pertulit. ea omnia in pratis Flaminiis concilio plebis acta, quem nunc circum Flaminium appellant. </p><p><milestone unit="chapter" n="55"/>

<milestone unit="section" n="1"/>per interregem deinde consules creati <persName n="2"><foreName>L.</foreName> <surname>Ualerius</surname></persName> <persName n="2"><foreName>M.</foreName> <surname>Horatius</surname></persName>, qui extemplo magistratum occeperunt. quorum consulatus popularis sine ulla patrum iniuria nec sine offensione fuit;

<milestone unit="section" n="2"/>quidquid enim libertati plebis caueretur, id suis decedere opibus credebant.

<milestone unit="section" n="3"/>omnium primum, cum uelut in controuerso iure esset tenerenturne patres plebi scitis, legem centuriatis comitiis tulere ut quod tributim plebes iussisset populum teneret; qua lege tribuniciis rogationibus telum acerrimum datum est.

<milestone unit="section" n="4"/>aliam deinde consularem legem de prouocatione, unicum praesidium libertatis, decemuirali potestate euersam, non restituunt modo, sed etiam in posterum muniunt sanciendo nouam legem,

<milestone unit="section" n="5"/>ne quis ullum magistratum sine prouocatione crearet; qui creasset, eum ius fasque esset occidi, neue ea caedes capitalis noxae haberetur.

<milestone unit="section" n="6"/><pb id="p.3079" n="relatis quibus"/>et cum plebem hinc prouocatione, hinc tribunicio auxilio satis firmassent, ipsis quoque tribunis, ut sacrosancti uiderentur, cuius rei prope iam memoria aboleuerat, relatis quibusdam ex magno interuallo caerimoniis renouarunt,

<milestone unit="section" n="7"/>et cum religione inuiolatos eos, tum lege etiam fecerunt, sanciendo ut qui tribunis plebis aedilibus iudicibus decemuiris nocuisset, eius caput Ioui sacrum esset, familia ad aedem Cereris Liberi Liberaeque uenum iret.

<milestone unit="section" n="8"/>hac lege iuris interpretes negant quemquam sacrosanctum esse, sed eum qui eorum cui nocuerit Ioui sacrum sanciri;

<milestone unit="section" n="9"/>itaque aedilem prendi ducique a maioribus magistratibus, quod, etsi non iure fiat&mdash;noceri enim ei cui hac lege non liceat&mdash;tamen argumentum esse non haberi pro sacrosancto aedilem;

<milestone unit="section" n="10"/>tribunos uetere iure iurando plebis, cum primum eam potestatem creauit, sacrosanctos esse.

<milestone unit="section" n="11"/>fuere qui interpretarentur eadem hac Horatia lege consulibus quoque et praetoribus, quia eisdem auspiciis quibus consules crearentur, cautum esse: iudicem enim consulem appellari.

<milestone unit="section" n="12"/>quae refellitur interpretatio, quod iis temporibus nondum consulem iudicem sed praetorem appellari mos fuerit.

<milestone unit="section" n="13"/><pb id="p.3080" n="consulibus ut "/>hae consulares leges fuere. institutum etiam ab iisdem consulibus ut senatus consulta in aedem Cereris ad aediles plebis deferrentur, quae antea arbitrio consulum supprimebantur uitiabanturque.

<milestone unit="section" n="14"/><persName n="2"><foreName>M.</foreName> <surname>Duillius</surname></persName> deinde tribunus plebis plebem rogauit plebesque sciuit qui plebem sine tribunis reliquisset, quique magistratum sine prouocatione creasset, tergo ac capite puniretur.

<milestone unit="section" n="15"/>haec omnia ut inuitis, ita non aduersantibus patriciis transacta, quia nondum in quemquam unum saeuiebatur. </p><p><milestone unit="chapter" n="56"/>

<milestone unit="section" n="1"/>fundata deinde et potestate tribunicia et plebis libertate, tum tribuni adgredi singulos tutum maturumque iam rati, accusatorem primum Uerginium et Appium reum deligunt.

<milestone unit="section" n="2"/>cum diem Appio Uerginius dixisset et Appius stipatus patriciis iuuenibus in forum descendisset, redintegrata extemplo est omnibus memoria foedissimae potestatis, cum ipsum satellitesque eius uidissent.

<milestone unit="section" n="3"/>tum Uerginius 'oratio' inquit, 'rebus dubiis inuenta est; itaque neque ego accusando apud uos eum tempus teram, a cuius crudelitate uosmet ipsi armis uindicastis, nec istum ad cetera scelera impudentiam in defendendo se adicere patiar.

<milestone unit="section" n="4"/>omnium igitur tibi, Appi Claudi, quae impie nefarieque per biennium alia super alia es ausus, gratiam facio. unius tantum criminis nisi iudicem dices, te ab libertate in seruitutem contra leges uindicias non dedisse, in uincla te duci iubebo.'

<milestone unit="section" n="5"/><pb id="p.3081" n="arreptus a uia"/> nec in tribunicio auxilio Appius nec in iudicio populi ullam spem habebat; tamen et tribunos appellauit et, nullo morante arreptus a uiatore, 'prouoco' inquit.

<milestone unit="section" n="6"/>audita uox una uindex libertatis, ex eo missa ore quo uindiciae nuper ab libertate dictae erant, silentium fecit.

<milestone unit="section" n="7"/>et dum pro se quisque deos tandem esse et non neglegere humana fremunt et superbiae crudelitatique etsi seras, non leues tamen uenire poenas&mdash;

<milestone unit="section" n="8"/>prouocare qui prouocationem sustulisset, et implorare praesidium populi qui omnia iura populi obtrisset, rapique in uincla egentem iure libertatis qui liberum corpus in seruitutem addixisset,&mdash;ipsius Appi inter contionis murmur fidem populi Romani implorantis uox audiebatur:

<milestone unit="section" n="9"/>maiorum merita in rem publicam domi militiaeque commemorabat, suum infelix erga plebem Romanam studium, quo aequandarum legum causa cum maxima offensione patrum consulatu abisset, suas leges, quibus manentibus lator earum in uincla ducatur.

<milestone unit="section" n="10"/>ceterum sua propria bona malaque, cum causae dicendae data facultas sit, tum se experturum; in praesentia se communi iure ciuitatis ciuem Romanum die dicta postulare ut dicere liceat, ut iudicium populi Romani experiri.

<milestone unit="section" n="11"/>non ita se inuidiam pertimuisse, ut nihil in aequitate et misericordia ciuium suorum spei habeat. quod si indicta causa in uincla ducatur, iterum se tribunos plebei appellare et monere ne imitentur quos oderint.

<milestone unit="section" n="12"/><pb id="p.3082" n="criminati sin"/>quod si tribuni eodem foedere obligatos se fateantur tollendae appellationis in quod conspirasse decemuiros criminati sint, at se prouocare ad populum, implorare leges de prouocatione et consulares et tribunicias, eo ipso anno latas.

<milestone unit="section" n="13"/>quem enim prouocaturum, si hoc indemnato indicta causa non liceat? cui plebeio et humili praesidium in legibus fore, si <persName n="2"><foreName>Ap.</foreName> <surname>Claudio</surname></persName> non sit? se documento futurum utrum nouis legibus dominatio an libertas firmata sit, et appellatio prouocatioque aduersus iniuriam magistratuum ostentata tantum inanibus litteris an uere data sit. </p><p><milestone unit="chapter" n="57"/>

<milestone unit="section" n="1"/>contra ea Uerginius unum <persName n="2"><foreName>Ap.</foreName> <surname>Claudium</surname></persName> et legum expertem et ciuilis et humani foederis esse aiebat:

<milestone unit="section" n="2"/>respicerent tribunal homines, castellum omnium scelerum, ubi decemuir ille perpetuus, bonis, tergo, sanguini ciuium infestus, uirgas securesque omnibus minitans, deorum hominumque contemptor,

<milestone unit="section" n="3"/>carnificibus, non lictoribus stipatus, iam ab rapinis et caedibus animo ad libidinem uerso uirginem ingenuam in oculis populi Romani, uelut bello captam, ab complexu patris abreptam ministro cubiculi sui clienti dono dederit;

<milestone unit="section" n="4"/>ubi crudeli decreto nefandisque uindiciis dextram patris in filiam armauerit; ubi tollentes corpus semianime uirginis sponsum auumque in carcerem duci iusserit, stupro interpellato magis quam caede motus. et illi carcerem aedificatum esse quod domicilium plebis Romanae uocare sit solitus.

<milestone unit="section" n="5"/><pb id="p.3083" n="in seruitutem "/>proinde ut ille iterum ac saepius prouocet, sic se iterum ac saepius iudicem illi ferre ni uindicias ab libertate in seruitutem dederit; si ad iudicem non eat, pro damnato in uincla duci iubere.

<milestone unit="section" n="6"/>ut haud quoquam improbante, sic magno motu animorum, cum tanti uiri supplicio suamet plebi iam nimia libertas uideretur, in carcerem est coniectus; tribunus ei diem prodixit.

<milestone unit="section" n="7"/>inter haec ab Latinis et Hernicis legati gratulatum de concordia patrum ac plebis Romam uenerunt, donumque ob eam Ioui optumo maximo coronam auream in Capitolium tulere parui ponderis, prout res haud opulentae erant colebanturque religiones pie magis quam magnifice.

<milestone unit="section" n="8"/>iisdem auctoribus cognitum est Aequos Uolscosque summa ui bellum apparare.

<milestone unit="section" n="9"/>itaque partiri prouincias consules iussi. Horatio Sabini, Ualerio Aequi euenere. cum ad ea bella dilectum edixissent, fauore plebis non iuniores modo sed emeritis etiam stipendiis pars magna uoluntariorum ad nomina danda praesto fuere, eoque non copia modo sed genere etiam militum, ueteranis admixtis, firmior exercitus fuit.

<milestone unit="section" n="10"/>priusquam urbe egrederentur, leges decemuirales, quibus tabulis duodecim est nomen, in aes incisas in publico proposuerunt. sunt qui iussu tribunorum aediles functos eo ministerio scribant. </p><p><milestone unit="chapter" n="58"/>

<milestone unit="section" n="1"/><persName n="2"><foreName>C.</foreName> <surname>Claudius</surname></persName>, qui perosus decemuirorum scelera et ante omnes fratris filii superbiae infestus Regillum, antiquam in patriam, se contulerat, is magno iam natu cum ad pericula eius deprecanda redisset cuius uitia fugerat, sordidatus cum gentilibus clientibusque in foro prensabat singulos orabatque

<milestone unit="section" n="2"/><pb id="p.3084"/>ne Claudiae genti eam inustam maculam uellent ut carcere et uinculis uiderentur digni. uirum honoratissimae imaginis futurum ad posteros, legum latorem conditoremque Romani iuris, iacere uinctum inter fures nocturnos ac latrones.

<milestone unit="section" n="3"/>auerterent ab ira parumper ad cognitionem cogitationemque animos, et potius unum tot Claudiis deprecantibus condonarent quam propter unius odium multorum preces aspernarentur.

<milestone unit="section" n="4"/>se quoque id generi ac nomini dare nec cum eo in gratiam redisse, cuius aduersae fortunae uelit succursum. uirtute libertatem reciperatam esse: clementia concordiam ordinum stabiliri posse.

<milestone unit="section" n="5"/>erant quos moueret sua magis pietate quam eius pro quo agebat causa; sed Uerginius sui potius ut misererentur orabat filiaeque, nec gentis Claudiae regnum in plebem sortitae sed necessariorum Uerginiae trium tribunorum preces audirent, qui ad auxilium plebis creati ipsi plebis fidem atque auxilium implorarent.

<milestone unit="section" n="6"/>iustiores hae lacrimae uidebantur. itaque spe incisa, priusquam prodicta dies adesset, Appius mortem sibi consciuit.

<milestone unit="section" n="7"/>subinde arreptus a <persName n="2"><foreName>P.</foreName> <surname>Numitorio</surname></persName> <persName n="2"><foreName>Sp.</foreName> <surname>Oppius</surname></persName>, proximus inuidiae, quod in urbe fuerat cum iniustae uindiciae a collega dicerentur.

<milestone unit="section" n="8"/>plus tamen facta iniuria Oppio quam non prohibita inuidiae fecit. testis productus, qui septem et uiginti enumeratis stipendiis, octiens extra ordinem donatus donaque ea gerens in conspectu populi, scissa ueste, tergum laceratum uirgis ostendit, nihilum deprecans quin si quam suam noxam reus dicere posset, priuatus iterum in se saeuiret.

<milestone unit="section" n="9"/>Oppius quoque ductus in uincula est, et ante iudicii diem finem ibi uitae fecit. bona Claudi Oppique tribuni publicauere. collegae eorum exsilii causa solum uerterunt; bona publicata sunt.

<milestone unit="section" n="10"/><pb id="p.3085"/>et <persName n="2"><foreName>M.</foreName> <surname>Claudius</surname></persName>, adsertor Uerginiae, die dicta damnatus, ipso remittente Uerginio ultimam poenam dimissus Tibur exsulatum abiit,

<milestone unit="section" n="11"/>manesque Uerginiae, mortuae quam uiuae felicioris, per tot domos ad petendas poenas uagati, nullo relicto sonte tandem quieuerunt. </p><p><milestone unit="chapter" n="59"/>

<milestone unit="section" n="1"/>ingens metus incesserat patres, uoltusque iam iidem tribunorum erant qui decemuirorum fuerant, cum <persName n="2"><foreName>M.</foreName> <surname>Duillius</surname></persName> tribunus plebis, inhibito salubriter modo nimiae potestati, 'et libertatis' inquit,

<milestone unit="section" n="2"/>'nostrae et poenarum ex inimicis satis est; itaque hoc anno nec diem dici cuiquam nec in uincla duci quemquam sum passurus.

<milestone unit="section" n="3"/>nam neque uetera peccata repeti iam oblitterata placet, cum noua expiata sint decemuirorum suppliciis, et nihil admissum iri quod uim tribuniciam desideret spondet perpetua consulum amborum in libertate uestra tuenda cura.'

<milestone unit="section" n="4"/> ea primum moderatio tribuni metum patribus dempsit, eademque auxit consulum inuidiam, quod adeo toti plebis fuissent ut patrum salutis libertatisque prior plebeio magistratui quam patricio cura fuisset, et ante inimicos satietas poenarum suarum cepisset quam obuiam ituros licentiae eorum consules appareret.

<milestone unit="section" n="5"/>multique erant qui mollius consultum dicerent, quod legum ab iis latarum patres auctores fuissent; neque erat dubium quin turbato rei publicae statu tempori succubuissent. </p><p><milestone unit="chapter" n="60"/>

<milestone unit="section" n="1"/><pb id="p.3086" n="statu in prou"/>consules rebus urbanis compositis fundatoque plebis statu, in prouincias diuersi abiere. Ualerius aduersus coniunctos iam in Algido exercitus Aequorum Uolscorumque sustinuit consilio bellum;

<milestone unit="section" n="2"/>quod si extemplo rem fortunae commisisset, haud scio an, qui tum animi ab decemuirorum infelicibus auspiciis Romanis hostibusque erant, magno detrimento certamen staturum fuerit.

<milestone unit="section" n="3"/>castris mille passuum ab hoste positis copias continebat. hostes medium inter bina castra spatium acie instructa complebant, prouocantibusque ad proelium responsum Romanus nemo reddebat.

<milestone unit="section" n="4"/>tandem fatigati stando ac nequiquam exspectando certamen Aequi Uolscique, postquam concessum propemodum de uictoria credebant, pars in Hernicos, pars in Latinos praedatum abeunt; relinquitur magis castris praesidium quam satis uirium ad certamen.

<milestone unit="section" n="5"/>quod ubi consul sensit, reddit inlatum antea terrorem, instructaque acie ultro hostem lacessit.

<milestone unit="section" n="6"/>ubi illi, conscientia quid abesset uirium, detractauere pugnam, creuit extemplo Romanis animus, et pro uictis habebant pauentes intra uallum.

<milestone unit="section" n="7"/>cum per totum diem stetissent intenti ad certamen, nocti cessere. et Romani quidem pleni spei corpora curabant: haudquaquam pari hostes animo nuntios passim trepidi ad reuocandos praedatores dimittunt.

<milestone unit="section" n="8"/>recurritur ex proximis locis: ulteriores non inuenti. ubi inluxit, egreditur castris Romanus, uallum inuasurus ni copia pugnae fieret. et postquam multa iam dies erat neque mouebatur quicquam ab hoste, iubet signa inferri consul; motaque acie, indignatio Aequos et Uolscos incessit, si uictores exercitus uallum potius quam uirtus et arma tegerent. igitur et ipsi efflagitatum ab ducibus signum pugnae accepere.

<milestone unit="section" n="9"/><pb id="p.3087"/>iamque pars egressa portis erat deincepsque alii seruabant ordinem, in suum quisque locum descendentes, cum consul Romanus, priusquam totis uiribus fulta constaret hostium acies, intulit signa;

<milestone unit="section" n="10"/>adortusque nec omnes dum eductos nec, qui erant, satis explicatis ordinibus, prope fluctuantem turbam trepidantium huc atque illuc circumspectantiumque se ac suos, addito turbatis mentibus clamore atque impetu inuadit.

<milestone unit="section" n="11"/>rettulere primo pedem hostes; deinde cum animos collegissent et undique duces uictisne cessuri essent increparent, restituitur pugna. </p><p><milestone unit="chapter" n="61"/>

<milestone unit="section" n="1"/>consul ex altera parte Romanos meminisse iubebat illo die primum liberos pro libera urbe Romana pugnare, sibimet ipsis uicturos, non ut decemuirorum uictores praemium essent.

<milestone unit="section" n="2"/>non Appio duce rem geri, sed consule Ualerio, ab liberatoribus populi Romani orto, liberatore ipso. ostenderent prioribus proeliis per duces non per milites stetisse ne uincerent.

<milestone unit="section" n="3"/>turpe esse contra ciues plus animi habuisse quam contra hostes et domi quam foris seruitutem magis timuisse.

<milestone unit="section" n="4"/>unam Uerginiam fuisse cuius pudicitiae in pace periculum esset, unum Appium ciuem periculosae libidinis; at si fortuna belli inclinet, omnium liberis ab tot milibus hostium periculum fore;

<milestone unit="section" n="5"/><pb id="p.3088" n="referrent "/>nolle ominari quae nec Iuppiter nec Mars pater passuri sint iis auspiciis conditae urbi accidere. Auentini Sacrique montis admonebat, ut ubi libertas parta esset paucis ante mensibus, eo imperium inlibatum referrent,

<milestone unit="section" n="6"/>ostenderentque eandem indolem militibus Romanis post exactos decemuiros esse quae ante creatos fuerit, nec aequatis legibus imminutam uirtutem populi Romani esse.

<milestone unit="section" n="7"/>haec ubi inter signa peditum dicta dedit, auolat deinde ad equites. 'agite, iuuenes' inquit, 'praestate uirtute peditem ut honore atque ordine praestatis.

<milestone unit="section" n="8"/>primo concursu pedes mouit hostem; pulsum uos immissis equis exigite e campo. non sustinebunt impetum, et nunc cunctantur magis quam resistunt'.

<milestone unit="section" n="9"/>concitant equos permittuntque in hostem pedestri iam turbatum pugna, et perruptis ordinibus elati ad nouissimam aciem, pars libero spatio circumuecti, iam fugam undique capessentes plerosque a castris auertunt praeterequitantesque absterrent.

<milestone unit="section" n="10"/>peditum acies et consul ipse uisque omnis belli fertur in castra, captisque cum ingenti caede, maiore praeda potitur.

<milestone unit="section" n="11"/>huius pugnae fama perlata non in urbem modo sed in Sabinos ad alterum exercitum, in urbe laetitia modo celebrata est, in castris animos militum ad aemulandum decus accendit.

<milestone unit="section" n="12"/><pb id="p.3089" n="leuibus exper"/>iam Horatius eos excursionibus &dagger;sufficiendo&dagger; proeliisque leuibus experiundo adsuefecerat sibi potius fidere quam meminisse ignominiae decemuirorum ductu acceptae, paruaque certamina in summam totius profecerant spei.

<milestone unit="section" n="13"/>nec cessabant Sabini, feroces ab re priore anno bene gesta, lacessere atque instare, rogitantes quid latrocinii modo procursantes pauci recurrentesque tererent tempus et in multa proelia paruaque carperent summam unius belli?

<milestone unit="section" n="14"/>quin illi congrederentur acie inclinandamque semel fortunae rem darent? </p><p><milestone unit="chapter" n="62"/>

<milestone unit="section" n="1"/>ad id, quod sua sponte satis collectum animorum erat, indignitate etiam Romani accendebantur: iam alterum exercitum uictorem in urbem rediturum; sibi ultro per contumelias hostem insultare; quando autem se, si tum non sint, pares hostibus fore?

<milestone unit="section" n="2"/>ubi haec fremere militem in castris consul sensit, contione aduocata, 'quemadmodum' inquit, 'in Algido res gesta sit, arbitror uos, milites, audisse. qualem liberi populi exercitum decuit esse, talis fuit; consilio collegae, uirtute militum uictoria parta est.

<milestone unit="section" n="3"/>quod ad me attinet, id consilii animique habiturus sum, quod uos mihi feceritis. et trahi bellum salubriter et mature perfici potest.

<milestone unit="section" n="4"/><pb id="p.3090" n="uestra crescat"/>si trahendum est, ego ut in dies spes uirtusque uestra crescat, eadem qua institui disciplina efficiam; si iam satis animi est decernique placet, agite dum, clamorem qualem in acie sublaturi estis, tollite hic indicem uoluntatis uirtutisque uestrae.'

<milestone unit="section" n="5"/> postquam ingenti alacritate clamor est sublatus, quod bene uertat gesturum se illis morem posteroque die in aciem deducturum adfirmat. reliquum diei apparandis armis consumptum est.

<milestone unit="section" n="6"/>postero die simul instrui Romanam aciem Sabini uidere et ipsi, iam pridem auidi certaminis, procedunt. proelium fuit, quale inter fidentes sibimet ambo exercitus, ueteris perpetuaeque alterum gloriae, alterum nuper noua uictoria elatum.

<milestone unit="section" n="7"/>consilio etiam Sabini uires adiuuere; nam cum aequassent aciem, duo extra ordinem milia quae in sinistrum cornu Romanorum in ipso certamine impressionem facerent tenuere.

<milestone unit="section" n="8"/>quae ubi inlatis ex transuerso signis degrauabant prope circumuentum cornu, equites duarum legionum, sescenti fere, ex equis desiliunt cedentibusque iam suis prouolant in primum, simulque et hosti se opponunt et aequato primum periculo, pudore deinde animos peditum accendunt.

<milestone unit="section" n="9"/>uerecundiae erat equitem suo alienoque Marte pugnare, peditem ne ad pedes quidem degresso equiti parem esse. </p><p><milestone unit="chapter" n="63"/>

<milestone unit="section" n="1"/>uadunt igitur in proelium ab sua parte omissum et locum ex quo cesserant repetunt; momentoque non restituta modo pugna, sed inclinatur etiam Sabinis cornu.

<milestone unit="section" n="2"/><pb id="p.3091" n="inde in partem"/>eques inter ordines peditum tectus se ad equos recipit; transuolat inde in partem alteram suis uictoriae nuntius; simul et in hostes iam pauidos, quippe fuso suae partis ualidiore cornu, impetum facit. non aliorum eo proelio uirtus magis enituit.

<milestone unit="section" n="3"/>consul prouidere omnia, laudare fortes, increpare sicubi segnior pugna esset. castigati fortium statim uirorum opera edebant tantumque hos pudor quantum alios laudes excitabant.

<milestone unit="section" n="4"/>redintegrato clamore undique omnes conisi hostem auertunt, nec deinde Romana uis sustineri potuit. Sabini fusi passim per agros castra hosti ad praedam relinquunt. ibi non sociorum sicut in Algido res, sed suas Romanus populationibus agrorum amissas recipit.

<milestone unit="section" n="5"/>gemina uictoria duobus bifariam proeliis parta, maligne senatus in unum diem supplicationes consulum nomine decreuit. populus iniussu et altero die frequens iit supplicatum; et haec uaga popularisque supplicatio studiis prope celebratior fuit.

<milestone unit="section" n="6"/>consules ex composito eodem biduo ad urbem accessere senatumque in Martium campum euocauere. ubi cum de rebus ab se gestis agerent, questi primores patrum senatum inter milites dedita opera terroris causa haberi.

<milestone unit="section" n="7"/>itaque inde consules, ne criminationi locus esset, in prata Flaminia, ubi nunc aedes Apollinis est&mdash;iam tum Apollinare appellabant&mdash;, auocauere senatum.

<milestone unit="section" n="8"/><pb id="p.3092" n="ingenti consen"/>ubi cum ingenti consensu patrum negaretur triumphus, <persName n="2"><foreName>L.</foreName> <surname>Icilius</surname></persName> tribunus plebis tulit ad populum de triumpho consulum, multis dissuasum prodeuntibus, maxime <persName n="2"><foreName>C.</foreName> <surname>Claudio</surname></persName> uociferante de patribus,

<milestone unit="section" n="9"/>non de hostibus consules triumphare uelle gratiamque pro priuato merito in tribunum, non pro uirtute honorem peti. nunquam ante de triumpho per populum actum; semper aestimationem arbitriumque eius honoris penes senatum fuisse;

<milestone unit="section" n="10"/>ne reges quidem maiestatem summi ordinis imminuisse. ne ita omnia tribuni potestatis suae implerent, ut nullum publicum consilium sinerent esse. ita demum liberam ciuitatem fore, ita aequatas leges, si sua quisque iura ordo, suam maiestatem teneat.

<milestone unit="section" n="11"/>in eandem sententiam multa et a ceteris senioribus patrum cum essent dicta, omnes tribus eam rogationem acceperunt. tum primum sine auctoritate senatus populi iussu triumphatum est. </p><p><milestone unit="chapter" n="64"/>

<milestone unit="section" n="1"/>haec uictoria tribunorum plebisque prope in haud salubrem luxuriam uertit, conspiratione inter tribunos facta ut iidem tribuni reficerentur, et, quo sua minus cupiditas emineret, consulibus quoque continuarent magistratum.

<milestone unit="section" n="2"/>consensum patrum causabantur, quo per contumeliam consulum iura plebis labefactata essent.

<milestone unit="section" n="3"/><pb id="p.3093" n="consules adort"/>quid futurum nondum firmatis legibus, si nouos tribunos per factionis suae consules adorti essent? non enim semper Ualerios Horatiosque consules fore, qui libertati plebis suas opes postferrent.

<milestone unit="section" n="4"/>forte quadam utili ad tempus, ut comitiis praeesset potissimum <persName n="2"><foreName>M.</foreName> <surname>Duillio</surname></persName> sorte euenit, uiro prudenti et ex continuatione magistratus inuidiam imminentem cernenti.

<milestone unit="section" n="5"/>qui cum ex ueteribus tribunis negaret se ullius rationem habiturum, pugnarentque collegae ut liberas tribus in suffragium mitteret aut concederet sortem comitiorum collegis, habituris e lege potius comitia quam ex uoluntate patrum,

<milestone unit="section" n="6"/>iniecta contentione Duillius consules ad subsellia accitos cum interrogasset quid de comitiis consularibus in animo haberent, respondissentque se nouos consules creaturos, auctores populares sententiae haud popularis nactus in contionem cum iis processit.

<milestone unit="section" n="7"/>ubi cum consules producti ad populum interrogatique, si eos populus Romanus, memor libertatis per illos receptae domi, memor militiae rerum gestarum, consules iterum faceret, quidnam facturi essent,

<milestone unit="section" n="8"/>nihil sententiae suae mutassent, conlaudatis consulibus quod perseuerarent ad ultimum dissimiles decemuirorum esse, comitia habuit; et quinque tribunis plebi creatis cum prae studiis aperte petentium nouem tribunorum alii candidati tribus non explerent, concilium dimisit nec deinde comitiorum causa habuit.

<milestone unit="section" n="9"/>satisfactum legi aiebat, quae numero nusquam praefinito tribuni modo ut relinquerentur sanciret et ab iis qui creati essent cooptari collegas iuberet;

<milestone unit="section" n="10"/><pb id="p.3094" n="quo ltsic es"/>recitabatque rogationis carmen in quo &lt;sic esset:&gt; 'si tribunos plebei decem rogabo, si qui uos minus hodie decem tribunos plebei feceritis, tum ut ii quos hi sibi collegas cooptassint legitimi eadem lege tribuni plebei sint ut illi quos hodie tribunos plebei feceritis.'

<milestone unit="section" n="11"/> Duillius cum ad ultimum perseuerasset negando quindecim tribunos plebei rem publicam habere posse, uicta collegarum cupiditate pariter patribus plebeique acceptus magistratu abiit. </p><p><milestone unit="chapter" n="65"/>

<milestone unit="section" n="1"/>noui tribuni plebis in cooptandis collegis patrum uoluntatem fouerunt; duos etiam patricios consularesque, 

<persName><foreName>Sp.</foreName>

<surname>Tarpeium</surname></persName> et <persName n="2"><foreName>A.</foreName> <surname>Aternium</surname></persName>, cooptauere. 

<milestone unit="section" n="2"/>consules creati <persName n="2"><foreName>Sp.</foreName> <surname>Herminius</surname></persName> <persName n="3"><foreName>T.</foreName> <surname>Uerginius</surname> <addName>Caelimontanus</addName></persName>, nihil magnopere ad patrum aut plebis causam inclinati, otium domi ac foris habuere.

<milestone unit="section" n="3"/><persName n="2"><foreName>L.</foreName> <surname>Trebonius</surname></persName> tribunus plebis, infestus patribus quod se ab iis in cooptandis tribunis fraude captum proditumque a collegis aiebat,

<milestone unit="section" n="4"/>rogationem tulit ut qui plebem Romanam tribunos plebei rogaret, is usque eo rogaret dum decem tribunos plebei faceret; insectandisque patribus, unde Aspero etiam inditum est cognomen, tribunatum gessit.

<milestone unit="section" n="5"/><pb id="p.3095"/>inde <persName n="3"><foreName>M.</foreName> <surname>Geganius</surname> <addName>Macerinus</addName></persName> et <persName n="2"><foreName>C.</foreName> <surname>Iulius</surname></persName> consules facti contentiones tribunorum aduersus nobilium iuuentutem ortas, sine insectatione potestatis eius conseruata maiestate patrum, sedauere;

<milestone unit="section" n="6"/>plebem, decreto ad bellum Uolscorum et Aequorum dilectu, sustinendo rem ab seditionibus continuere, urbano otio foris quoque omnia tranquilla esse adfirmantes, per discordias ciuiles externos tollere animos.

<milestone unit="section" n="7"/>cura pacis concordiae quoque intestinae causa fuit. sed alter semper ordo grauis alterius modestiae erat; quiescenti plebi ab iunioribus patrum iniuriae fieri coeptae.

<milestone unit="section" n="8"/>ubi tribuni auxilio humilioribus essent, in primis parum proderat; deinde ne ipsi quidem inuiolati erant, utique postremis mensibus, cum et per coitiones potentiorum iniuria fieret et uis potestatis omnis aliquanto posteriore anni parte languidior ferme esset.

<milestone unit="section" n="9"/>iamque plebs ita in tribunatu ponere aliquid spei, si similes Icilio tribunos haberet: nomina tantum se biennio habuisse.

<milestone unit="section" n="10"/>seniores contra patrum ut nimis feroces suos credere iuuenes, ita malle, si modus excedendus esset, suis quam aduersariis superesse animos.

<milestone unit="section" n="11"/>adeo moderatio tuendae libertatis, dum aequari uelle simulando ita se quisque extollit ut deprimat alium, in difficili est, cauendoque ne metuant, homines metuendos ultro se efficiunt, et iniuriam ab nobis repulsam, tamquam aut facere aut pati necesse sit, iniungimus aliis.

<milestone unit="chapter" n="66"/>

<milestone unit="section" n="1"/><pb id="p.3096"/></p><p><persName n="3"><foreName>T.</foreName> <surname>Quinctius</surname> <addName>Capitolinus</addName></persName> quartum et <persName n="NAMEus-a NAMEius"><foreName>Agrippa</foreName> <surname>Furius</surname></persName> consules inde facti nec seditionem domi nec foris bellum acceperunt; sed imminebat utrumque.

<milestone unit="section" n="2"/>iam non ultra discordia ciuium reprimi poterat, et tribunis et plebe incitata in patres, cum dies alicui nobilium dicta nouis semper certaminibus contiones turbaret.

<milestone unit="section" n="3"/>ad quarum primum strepitum, uelut signo accepto, arma cepere Aequi ac Uolsci, simul quod persuaserant iis duces, cupidi praedarum, biennio ante dilectum indictum haberi non potuisse, abnuente iam plebe imperium:

<milestone unit="section" n="4"/>eo aduersus se non esse missos exercitus. dissolui licentia militandi morem, nec pro communi iam patria Romam esse. quicquid irarum simultatiumque cum externis fuerit in ipsos uerti. occaecatos lupos intestina rabie opprimendi occasionem esse.

<milestone unit="section" n="5"/>coniunctis exercitibus Latinum primum agrum perpopulati sunt; deinde postquam ibi nemo uindex occurrebat, tum uero exsultantibus belli auctoribus ad moenia ipsa Romae populabundi regione portae Esquilinae accessere, uastationem agrorum per contumeliam urbi ostentantes.

<milestone unit="section" n="6"/>unde postquam inulti, praedam prae se agentes, retro ad Corbionem agmine iere, Quinctius consul ad contionem populum uocauit. </p><p><milestone unit="chapter" n="67"/>

<milestone unit="section" n="1"/><pb id="p.3097" n="uix Hernicis m"/>ibi in hanc sententiam locutum accipio: 'etsi mihi nullius noxae conscius, Quirites, sum, tamen cum pudore summo in contionem in conspectum uestrum processi. hoc uos scire, hoc posteris memoriae traditum iri Aequos et Uolscos, uix Hernicis modo pares, <persName n="2"><foreName>T.</foreName> <surname>Quinctio</surname></persName> quartum consule ad moenia urbis Romae impune armatos uenisse.

<milestone unit="section" n="2"/>hanc ego ignominiam, quamquam iam diu ita uiuitur [is status rerum est] ut nihil boni diuinet animus, si huic potissimum imminere anno scissem, uel exsilio uel morte, si alia fuga honoris non esset, uitassem.

<milestone unit="section" n="3"/>ergo si uiri arma illa habuissent quae in portis fuere nostris, capi Roma me consule potuit? satis honorum, satis superque uitae erat; mori consulem tertium oportuit.

<milestone unit="section" n="4"/>quem tandem ignauissimi hostium contempsere? nos consules an uos Quirites? si culpa in nobis est, auferte imperium indignis et, si id parum est, insuper poenas expetite:

<milestone unit="section" n="5"/>si in uobis, nemo deorum nec hominum sit, qui uestra puniat peccata, Quirites: uosmet tantum eorum paeniteat. non illi uestram ignauiam contempsere nec suae uirtuti confisi sunt; quippe totiens fusi fugatique, castris exuti, agro multati, sub iugum missi, et se et uos nouere:

<milestone unit="section" n="6"/>discordia ordinum et uenenum urbis huius, patrum ac plebis certamina, dum nec nobis imperii nec uobis libertatis est modus, dum taedet uos patriciorum, nos plebeiorum magistratuum, sustulere illis animos.

<milestone unit="section" n="7"/>pro deum fidem, quid uobis uoltis? tribunos plebis concupistis; concordiae causa concessimus. decemuiros desiderastis; creari passi sumus. decemuirorum uos pertaesum est; coegimus abire magistratu.

<milestone unit="section" n="8"/><pb id="p.3098" n="priuatos ira "/>manente in eosdem priuatos ira uestra, mori atque exulare nobilissimos uiros honoratissimosque passi sumus.

<milestone unit="section" n="9"/>tribunos plebis creare iterum uoluistis; creastis. consules facere uestrarum partium; etsi patribus uidebamus iniquos, patricium quoque magistratum plebi donum fieri uidimus. auxilium tribunicium, prouocationem ad populum, scita plebis iniuncta patribus, sub titulo aequandarum legum nostra iura oppressa tulimus et ferimus.

<milestone unit="section" n="10"/>qui finis erit discordiarum? ecquando unam urbem habere, ecquando communem hanc esse patriam licebit? uicti nos aequiore animo quiescimus quam uos uictores.

<milestone unit="section" n="11"/>satisne est nobis uos metuendos esse? aduersus nos Auentinum capitur, aduersus nos Sacer occupatur mons; Esquilias uidimus ab hoste prope captas et scandentem in aggerem Uolscum. hostem nemo submouit: in nos uiri, in nos armati estis. </p><p><milestone unit="chapter" n="68"/>

<milestone unit="section" n="1"/>agitedum, ubi hic curiam circumsederitis et forum infestum feceritis et carcerem impleueritis principibus,

<milestone unit="section" n="2"/>iisdem istis ferocibus animis egredimini extra portam Esquilinam, aut, si ne hoc quidem audetis, ex muris uisite agros uestros ferro ignique uastatos, praedam abigi, fumare incensa passim tecta.

<milestone unit="section" n="3"/>at enim communis res per haec loco est peiore; ager uritur, urbs obsidetur, belli gloria penes hostes est. quid tandem? priuatae res uestrae quo statu sunt? iam unicuique ex agris sua damna nuntiabuntur.

<milestone unit="section" n="4"/><pb id="p.3099" n="tandem domi un"/>quid est tandem domi unde ea expleatis? tribuni uobis amissa reddent ac restituent? uocis uerborumque quantum uoletis ingerent, et criminum in principes et legum aliarum super alias ut contionum; sed ex illis contionibus nunquam uestrum quisquam re [fortuna] domum auctior rediit.

<milestone unit="section" n="5"/>ecquis rettulit aliquid ad coniugem ac liberos praeter odia offensiones simultates publicas priuatasque, a quibus semper non uestra uirtute innocentiaque, sed auxilio alieno tuti sitis?

<milestone unit="section" n="6"/>at hercules, cum stipendia nobis consulibus, non tribunis ducibus, et in castris, non in foro faciebatis, et in acie uestrum clamorem hostes, non in contione patres Romani horrebant, praeda parta agro ex hoste capto pleni fortunarum gloriaeque simul publicae simul priuatae triumphantes domum ad penates redibatis: nunc oneratum uestris fortunis hostem abire sinitis.

<milestone unit="section" n="7"/>haerete adfixi contionibus et in foro uiuite: sequitur uos necessitas militandi quam fugitis. graue erat in Aequos et Uolscos proficisci: ante portas est bellum. si inde non pellitur, iam intra moenia erit et arcem et Capitolium scandet et in domos uestras uos persequetur.

<milestone unit="section" n="8"/>biennio ante senatus dilectum haberi et educi exercitum in Algidum iussit: sedemus desides domi mulierum ritu inter nos altercantes,

<milestone unit="section" n="9"/><pb id="p.3100" n="necessitas cog"/>praesenti pace laeti nec cernentes ex otio illo breui multiplex bellum rediturum. his ego gratiora dictu alia esse scio; sed me uera pro gratis loqui, etsi meum ingenium non moneret, necessitas cogit. uellem equidem uobis placere, Quirites; sed multo malo uos saluos esse, qualicumque erga me animo futuri estis.

<milestone unit="section" n="10"/>natura hoc ita comparatum est, ut qui apud multitudinem sua causa loquitur gratior eo sit cuius mens nihil praeter publicum commodum uidet; nisi forte adsentatores publicos, plebicolas istos, qui uos nec in armis nec in otio esse sinunt, uestra uos causa incitare et stimulare putatis.

<milestone unit="section" n="11"/>concitati aut honori aut quaestui illis estis; et quia in concordia ordinum nullos se usquam esse uident, malae rei se quam nullius, turbarum ac seditionum duces esse uolunt.

<milestone unit="section" n="12"/>quarum rerum si uos taedium tandem capere potest et patrum uestroque antiquos mores uoltis pro his nouis sumere,

<milestone unit="section" n="13"/>nulla supplicia recuso, nisi paucis diebus hos populatores agrorum nostrorum fusos fugatosque castris exuero et a portis nostris moenibusque ad illorum urbes hunc belli terrorem quo nunc uos attoniti estis transtulero.' </p><p><milestone unit="chapter" n="69"/>

<milestone unit="section" n="1"/>raro alias tribuni popularis oratio acceptior plebi quam tunc seuerissimi consulis fuit.

<milestone unit="section" n="2"/>iuuentus quoque, quae inter tales metus detractationem militiae telum acerrimum aduersus patres habere solita erat, arma et bellum spectabat. et agrestium fuga spoliatique in agris et uolnerati, foediora iis quae subiciebantur oculis nuntiantes, totam urbem ira impleuere.

<milestone unit="section" n="3"/>in senatum ubi uentum est, ibi uero in Quinctium omnes uersi ut unum uindicem maiestatis Romanae intueri, et primores patrum dignam dicere contionem imperio consulari, dignam tot consulatibus ante actis, dignam uita omni, plena honorum saepe gestorum, saepius meritorum.

<milestone unit="section" n="4"/><pb id="p.3101" n="aut acerbe tue"/>alios consules aut per proditionem dignitatis patrum plebi adulatos aut acerbe tuendo iura ordinis asperiorem domando multitudinem fecisse: <persName n="2"><foreName>T.</foreName> <surname>Quinctium</surname></persName> orationem memorem maiestatis patrum concordiaeque ordinum et temporum in primis habuisse.

<milestone unit="section" n="5"/>orare eum collegamque ut capesserent rem publicam; orare tribunos ut uno animo cum consulibus bellum ab urbe ac moenibus propulsari uellent plebemque oboedientem in re tam trepida patribus praeberent; appellare tribunos communem patriam auxiliumque eorum implorare uastatis agris, urbe prope oppugnata.

<milestone unit="section" n="6"/>consensu omnium dilectus decernitur habeturque. cum in contione pronuntiassent tempus non esse causas cognoscendi, omnes iuniores postero die prima luce in campo Martio adessent;

<milestone unit="section" n="7"/>cognoscendis causis eorum qui nomina non dedissent bello perfecto se daturos tempus; pro desertore futurum, cuius non probassent causam,&mdash;omnis iuuentus adfuit postero die.

<milestone unit="section" n="8"/>cohortes sibi quaeque centuriones legerunt; bini senatores singulis cohortibus praepositi. haec omnia adeo mature perfecta accepimus ut signa, eo ipso die a quaestoribus ex aerario prompta delataque in campum, quarta diei hora mota ex campo sint, exercitusque nouus, paucis cohortibus ueterum militum uoluntate sequentibus, manserit ad decimum lapidem.

<milestone unit="section" n="9"/>insequens dies hostem in conspectum dedit, castraque ad Corbionem castris sunt coniuncta.

<milestone unit="section" n="10"/>tertio die, cum ira Romanos, illos, cum totiens rebellassent, conscientia culpae ac desperatio inritaret, mora dimicandi nulla est facta. </p><p><milestone unit="chapter" n="70"/>

<milestone unit="section" n="1"/><pb id="p.3102" n="erat et prae"/>in exercitu Romano cum duo consules essent potestate pari, quod saluberrimum in administratione magnarum rerum est, summa imperii concedente Agrippa penes collegam erat; et praelatus ille facilitati submittentis se comiter respondebat communicando consilia laudesque et aequando imparem sibi.

<milestone unit="section" n="2"/>in acie Quinctius dextrum cornu, Agrippa sinistrum tenuit; <persName n="3"><foreName>Sp.</foreName> <surname>Postumio</surname> <addName>Albo</addName></persName> legato datur media acies tuenda; legatum alterum <persName n="2"><foreName>P.</foreName> <surname>Sulpicium</surname></persName> equitibus praeficiunt.

<milestone unit="section" n="3"/>pedites ab dextro cornu egregie pugnauere, haud segniter resistentibus Uolscis.

<milestone unit="section" n="4"/><persName n="2"><foreName>P.</foreName> <surname>Sulpicius</surname></persName> per mediam hostium aciem cum equitatu perrupit. unde cum eadem reuerti posset ad suos, priusquam hostis turbatos ordines reficeret terga impugnare hostium satius uisum est; momentoque temporis in auersam incursando aciem ancipiti terrore dissipasset hostes, ni suo proprio eum proelio equites Uolscorum et Aequorum exceptum aliquamdiu tenuissent.

<milestone unit="section" n="5"/>ibi uero Sulpicius negare cunctandi tempus esse, circumuentos interclusosque ab suis uociferans, ni equestre proelium conixi omni ui perficerent;

<milestone unit="section" n="6"/>nec fugare equitem integrum satis esse: conficerent equos uirosque, ne quis reueheretur inde ad proelium aut integraret pugnam; non posse illos resistere sibi, quibus conferta peditum acies cessisset.

<milestone unit="section" n="7"/>haud surdis auribus dicta. impressione una totum equitatum fudere, magnam uim ex equis praecipitauere, ipsos equosque spiculis confodere.

<milestone unit="section" n="8"/>is finis pugnae equestris fuit. tunc adorti peditum aciem, nuntios ad consules rei gestae mittunt, ubi iam inclinabatur hostium acies. nuntius deinde et uincentibus Romanis animos auxit et referentes gradum perculit Aequos.

<milestone unit="section" n="9"/>in media primum acie uinci coepti, qua permissus equitatus turbauerat ordines;

<milestone unit="section" n="10"/><pb id="p.3103" n="cornu ab Quinc"/>sinistrum deinde cornu ab Quinctio consule pelli coeptum; in dextro plurimum laboris fuit. ibi Agrippa, aetate uiribusque ferox, cum omni parte pugnae melius rem geri quam apud se uideret, arrepta signa ab signiferis ipse inferre, quaedam iacere etiam in confertos hostes coepit;

<milestone unit="section" n="11"/>cuius ignominiae metu concitati milites inuasere hostem. ita aequata ex omni parte uictoria est. nuntius tum a Quinctio uenit uictorem iam se imminere hostium castris; nolle inrumpere antequam sciat debellatum et in sinistro cornu esse:

<milestone unit="section" n="12"/>si iam fudisset hostes, conferret ad se signa, ut simul omnis exercitus praeda potiretur.

<milestone unit="section" n="13"/>uictor Agrippa cum mutua gratulatione ad uictorem collegam castraque hostium uenit. ibi paucis defendentibus momentoque fusis, sine certamine in munitiones inrumpunt, praedaque ingenti compotem exercitum suis etiam rebus reciperatis quae populatione agrorum amissae erant reducunt.

<milestone unit="section" n="14"/>triumphum nec ipsos postulasse nec delatum iis ab senatu accipio, nec traditur causa spreti aut non sperati honoris.

<milestone unit="section" n="15"/>ego quantum in tanto interuallo temporum conicio, cum Ualerio atque Horatio consulibus qui praeter Uolscos et Aequos Sabini etiam belli perfecti gloriam pepererant negatus ab senatu triumphus esset, uerecundiae fuit pro parte dimidia rerum consulibus petere triumphum, ne etiamsi impetrassent magis hominum ratio quam meritorum habita uideretur. </p><p><milestone unit="chapter" n="71"/>

<milestone unit="section" n="1"/>uictoriam honestam ex hostibus partam turpe domi de finibus sociorum iudicium populi deformauit.

<milestone unit="section" n="2"/>Aricini atque Ardeates de ambiguo agro cum saepe bello certassent, multis in uicem cladibus fessi iudicem populum Romanum cepere.

<milestone unit="section" n="3"/><pb id="p.3104" n="oporteret con"/>cum ad causam orandam uenissent, concilio populi a magistratibus dato magna contentione actum. iamque editis testibus, cum tribus uocari et populum inire suffragium oporteret, consurgit <persName n="2"><foreName>P.</foreName> <surname>Scaptius</surname></persName> de plebe, magno natu, et 'si licet' inquit, 'consules, de re publica dicere, errare ego populum in hac causa non patiar.'

<milestone unit="section" n="4"/> cum ut uanum eum negarent consules audiendum esse uociferantemque prodi publicam causam submoueri iussissent, tribunos appellat.

<milestone unit="section" n="5"/>tribuni, ut fere semper reguntur a multitudine magis quam regunt, dedere cupidae audiendi plebi ut quae uellet Scaptius diceret.

<milestone unit="section" n="6"/>ibi infit annum se tertium et octogensimum agere, et in eo agro de quo agitur militasse, non iuuenem, uicesima iam stipendia merentem, cum ad Coriolos sit bellatum.

<milestone unit="section" n="7"/>eo rem se uetustate oblitteratam, ceterum suae memoriae infixam adferre agrum de quo ambigitur finium Coriolanorum fuisse captisque Coriolis iure belli publicum populi Romani factum. mirari se quonam ore Ardeates Aricinique, cuius agri ius nunquam usurpauerint incolumi Coriolana re, eum se a populo Romano, quem pro domino iudicem fecerint, intercepturos sperent.

<milestone unit="section" n="8"/>sibi exiguum uitae tempus superesse; non potuisse se tamen inducere in animum quin, quem agrum miles pro parte uirili manu cepisset, eum senex quoque uoce, qua una posset, uindicaret. magnopere se suadere populo ne inutili pudore suam ipse causam damnaret. </p><p><milestone unit="chapter" n="72"/>

<milestone unit="section" n="1"/>consules cum Scaptium non silentio modo, sed cum adsensu etiam audiri animaduertissent, deos hominesque testantes flagitium ingens fieri, patrum primores arcessunt.

<milestone unit="section" n="2"/><pb id="p.3105" n="cum praesertim"/>cum iis circumire tribus, orare ne pessimum facinus peiore exemplo admitterent iudices in suam rem litem uertendo, cum praesertim etiamsi fas sit curam emolumenti sui iudici esse, nequaquam tantum agro intercipiendo adquiratur, quantum amittatur alienandis iniuria sociorum animis.

<milestone unit="section" n="3"/>nam famae quidem ac fidei damna maiora esse quam quae aestimari possent: hoc legatos referre domum, hoc uolgari, hoc socios audire, hoc hostes, quo cum dolore hos, quo cum gaudio illos?

<milestone unit="section" n="4"/>Scaptione hoc, contionali seni, adsignaturos putarent finitimos populos? clarum hac fore imagine Scaptium; sed populum Romanum quadruplatoris et interceptoris litis alienae personam laturum.

<milestone unit="section" n="5"/>quem enim hoc priuatae rei iudicem fecisse ut sibi controuersiosam adiudicaret rem? Scaptium ipsum id quidem, etsi praemortui iam sit pudoris, non facturum.

<milestone unit="section" n="6"/>haec consules, haec patres uociferantur; sed plus cupiditas et auctor cupiditatis [Scaptius] ualet. uocatae tribus iudicauerunt agrum publicum populi Romani esse.

<milestone unit="section" n="7"/>nec abnuitur ita fuisse, si ad iudices alios itum foret; nunc haud sane quicquam bono causae leuatur dedecus iudicii; idque non Aricinis Ardeatibusque quam patribus Romanis foedius atque acerbius uisum. reliquum anni quietum ab urbanis motibus et ab externis mansit.</p> </div1><div1 type="book" n="4">

<milestone unit="chapter" n="1"/>

<milestone unit="section" n="1"/><pb id="p.4001"/><p>hos secuti <persName n="2"><foreName>M.</foreName> <surname>Genucius</surname></persName> et <persName n="2"><foreName>C.</foreName> <surname>Curtius</surname></persName> consules. fuit annus domi forisque infestus. nam [anni] principio et de conubio patrum et plebis <persName n="2"><foreName>C.</foreName> <surname>Canuleius</surname></persName> tribunus plebis rogationem promulgauit,

<milestone unit="section" n="2"/>qua contaminari sanguinem suum patres confundique iura gentium rebantur, et mentio primo sensim inlata a tribunis ut alterum ex plebe consulem liceret fieri, eo processit deinde ut rogationem nouem tribuni promulgarent, ut populo potestas esset, seu de plebe seu de patribus uellet, consules faciendi.

<milestone unit="section" n="3"/>id uero si fieret, non uolgari modo cum infimis, sed prorsus auferri a primoribus ad plebem summum imperium credebant.

<milestone unit="section" n="4"/>laeti ergo audiere patres Ardeatium populum ob iniuriam agri abiudicati descisse, et Ueientes depopulatos extrema agri Romani, et Uolscos Aequosque ob communitam Uerruginem fremere; adeo uel infelix bellum ignominiosae paci praeferebant.

<milestone unit="section" n="5"/>his itaque in maius etiam acceptis, ut inter strepitum tot bellorum conticescerent actiones tribuniciae, dilectus haberi, bellum armaque ui summa apparari iubent, si quo intentius possit quam <persName n="2"><foreName>T.</foreName> <surname>Quinctio</surname></persName> consule apparatum sit.

<milestone unit="section" n="6"/><pb id="p.4002" n="consules auert"/>tum <persName n="2"><foreName>C.</foreName> <surname>Canuleius</surname></persName>, pauca in senatu uociferatus, nequiquam territando consules auertere plebem a cura nouarum legum, nunquam eos se uiuo dilectum habituros, antequam ea quae promulgata ab se collegisque essent plebes sciuisset, confestim ad contionem aduocauit. </p><p><milestone unit="chapter" n="2"/>

<milestone unit="section" n="1"/>eodem tempore et consules senatum in tribunum et tribunus populum in consules incitabat. negabant consules iam ultra ferri posse furores tribunicios; uentum iam ad finem esse; domi plus belli concitari quam foris. id adeo non plebis quam patrum neque tribunorum magis quam consulum culpa accidere.

<milestone unit="section" n="2"/>cuius rei praemium sit in ciuitate, eam maximis semper auctibus crescere; sic pace bonos, sic bello fieri.

<milestone unit="section" n="3"/>maximum Romae praemium seditionum esse;

<milestone unit="section" n="4"/>ideo &lt;eas&gt; singulis uniuersisque semper honori fuisse. [reminiscerentur quam maiestatem senatus ipsi a patribus accepissent, quam liberis tradituri essent, ut quem ad modum plebs gloriari posset auctiorem amplioremque esse.] finem ergo non fieri, nec futuram donec quam felices seditiones tam honorati seditionum auctores essent.

<milestone unit="section" n="5"/>quas quantasque res <persName n="2"><foreName>C.</foreName> <surname>Canuleium</surname></persName> adgressum. conluuionem gentium, perturbationem auspiciorum publicorum priuatorumque adferre, ne quid sinceri, ne quid incontaminati sit, ut discrimine omni sublato nec se quisquam nec suos nouerit.

<milestone unit="section" n="6"/><pb id="p.4003" n="prope ritu uol"/>quam enim aliam uim conubia promiscua habere nisi ut ferarum prope ritu uolgentur concubitus plebis patrumque? ut qui natus sit ignoret, cuius sanguinis, quorum sacrorum sit; dimidius patrum sit, dimidius plebis, ne secum quidem ipse concors.

<milestone unit="section" n="7"/>parum id uideri quod omnia diuina humanaque turbentur: iam ad consulatum uolgi turbatores accingi. et primo ut alter consul ex plebe fieret, id modo sermonibus temptasse; nunc rogari ut seu ex patribus seu ex plebe uelit populus consules creet. et creaturos haud dubie ex plebe seditiosissimum quemque; Canuleios igitur Iciliosque consules fore.

<milestone unit="section" n="8"/>ne id Iuppiter optimus maximus sineret regiae maiestatis imperium eo recidere; et se miliens morituros potius quam ut tantum dedecoris admitti patiantur.

<milestone unit="section" n="9"/>certum habere maiores quoque, si diuinassent concedendo omnia non mitiorem in se plebem, sed asperiorem alia ex aliis iniquiora postulando cum prima impetrasset futuram,

<milestone unit="section" n="10"/>primo quamlibet dimicationem subituros fuisse potius quam eas leges sibi imponi paterentur. quia tum concessum sit de tribunis, iterum concessum esse. &lt;reminiscerentur quam maiestatem senatus ipsi a patribus accepissent, quam liberis tradituri essent, uel quem ad modum plebs gloriari posset

<milestone unit="section" n="11"/><pb id="p.4004" n="si in eadem ci"/>&lt;se&gt; auctiorem amplioremque esse.&gt; finem non fieri posse si in eadem ciuitate tribuni plebis et patres essent; aut hunc ordinem aut illum magistratum tollendum esse, potiusque sero quam nunquam obuiam eundum audaciae temeritatique.

<milestone unit="section" n="12"/>illine ut impune primo discordias serentes concitent finitima bella, deinde aduersus ea quae concitauerint armari ciuitatem defendique prohibeant, et cum hostes tantum non arcessierint, exercitus conscribi aduersus hostes non patiantur,

<milestone unit="section" n="13"/>sed audeat Canuleius in senatu proloqui se nisi suas leges tamquam uictoris patres accipi sinant dilectum haberi prohibiturum? quid esse aliud quam minari se proditurum patriam, oppugnari atque capi passurum? quid eam uocem animorum, non plebi Romanae, sed Uolscis et Aequis et Ueientibus allaturam?

<milestone unit="section" n="14"/>nonne Canuleio duce se speraturos Capitolium atque arcem scandere posse? ni patribus tribuni cum iure ac maiestate adempta animos etiam eripuerint, consules paratos esse duces prius aduersus scelus ciuium quam aduersus hostium arma. </p><p><milestone unit="chapter" n="3"/>

<milestone unit="section" n="1"/>cum maxime haec in senatu agerentur, Canuleius pro legibus suis et aduersus consules ita disseruit:

<milestone unit="section" n="2"/>'quanto opere uos, Quirites, contemnerent patres, quam indignos ducerent qui una secum urbe intra eadem moenia uiueretis, saepe equidem et ante uideor animaduertisse,

<milestone unit="section" n="3"/><pb id="p.4005" n="esse et si no"/>nunc tamen maxime quod adeo atroces in has rogationes nostras coorti sunt, quibus quid aliud quam admonemus ciues nos eorum esse et, si non easdem opes habere, eandem tamen patriam incolere?

<milestone unit="section" n="4"/>altera conubium petimus, quod finitimis externisque dari solet; nos quidem ciuitatem, quae plus quam conubium est, hostibus etiam uictis dedimus:

<milestone unit="section" n="5"/>altera nihil noui ferimus, sed id quod populi est repetimus atque usurpamus, ut quibus uelit populus Romanus honores mandet.

<milestone unit="section" n="6"/>quid tandem est cur caelum ac terras misceant, cur in me impetus modo paene in senatu sit factus, negent se manibus temperaturos, uiolaturosque denuntient sacrosanctam potestatem?

<milestone unit="section" n="7"/>si populo Romano liberum suffragium datur, ut quibus uelit consulatum mandet, et non praeciditur spes plebeio quoque, si dignus summo honore erit, apiscendi summi honoris, stare urbs haec non poterit? de imperio actum est? et perinde hoc ualet, plebeiusne consul fiat, tamquam seruum aut libertinum aliquis consulem futurum dicat?

<milestone unit="section" n="8"/>ecquid sentitis in quanto contemptu uiuatis? lucis uobis huius partem, si liceat, adimant; quod spiratis, quod uocem mittitis, quod formas hominum habetis, indignantur.

<milestone unit="section" n="9"/>quin etiam, si dis placet, nefas aiunt esse consulem plebeium fieri. obsecro uos, si non ad fastos, non ad commentarios pontificum admittimur, ne ea quidem scimus quae omnes peregrini etiam sciunt, consules in locum regum successisse nec aut iuris aut maiestatis quicquam habere quod non in regibus ante fuerit?

<milestone unit="section" n="10"/><pb id="p.4006" n="patricium sed "/>en unquam creditis fando auditum esse, Numam Pompilium, non modo non patricium sed ne ciuem quidem Romanum, ex Sabino agro accitum, populi iussu, patribus auctoribus Romae regnasse?

<milestone unit="section" n="11"/><persName><foreName>L.</foreName> deinde <surname>Tarquinium</surname></persName>, non Romanae modo sed ne Italicae quidem gentis, Demarati Corinthii filium, incolam ab Tarquiniis, uiuis liberis Anci, regem factum?

<milestone unit="section" n="12"/><persName n="2"><foreName>Ser.</foreName> <surname>Tullium</surname></persName> post hunc, captiua Corniculana natum, patre nullo, matre serua, ingenio, uirtute regnum tenuisse? quid enim de <persName n="3"><foreName>T.</foreName> <surname>Tatio</surname> <addName>Sabino</addName></persName> dicam, quem ipse Romulus, parens urbis, in societatem regni accepit?

<milestone unit="section" n="13"/>ergo dum nullum fastiditur genus in quo eniteret uirtus, creuit imperium Romanum. paeniteat nunc uos plebeii consulis, cum maiores nostri aduenas reges non fastidierint, et ne regibus quidem exactis clausa urbs fuerit peregrinae uirtuti?

<milestone unit="section" n="14"/>Claudiam certe gentem post reges exactos ex Sabinis non in ciuitatem modo accepimus sed etiam in patriciorum numerum.

<milestone unit="section" n="15"/>ex peregrinone patricius, deinde consul fiat, ciuis Romanus si sit ex plebe, praecisa consulatus spes erit?

<milestone unit="section" n="16"/>utrum tandem non credimus fieri posse, ut uir fortis ac strenuus, pace belloque bonus, ex plebe sit, Numae, <persName n="2"><foreName>L.</foreName> <surname>Tarquinio</surname></persName>, <persName n="2"><foreName>Ser.</foreName> <surname>Tullio</surname></persName> similis,

<milestone unit="section" n="17"/>an, ne si sit quidem, ad gubernacula rei publicae accedere eum patiemur, potiusque decemuiris, taeterrimis mortalium, qui tum omnes ex patribus erant, quam optimis regum, nouis hominibus, similes consules sumus habituri? </p><p><milestone unit="chapter" n="4"/>

<milestone unit="section" n="1"/><pb id="p.4007" n="quid postea n"/>at enim nemo post reges exactos de plebe consul fuit. quid postea? nullane res noua institui debet? et quod nondum est factum&mdash;multa enim nondum sunt facta in nouo populo&mdash;, ea ne si utilia quidem sunt fieri oportet?

<milestone unit="section" n="2"/>pontifices, augures Romulo regnante nulli erant; ab Numa Pompilio creati sunt. census in ciuitate et discriptio centuriarum classiumque non erat; ab <persName n="2"><foreName>Ser.</foreName> <surname>Tullio</surname></persName> est facta.

<milestone unit="section" n="3"/>consules nunquam fuerant; regibus exactis creati sunt. dictatoris nec imperium nec nomen fuerat; apud patres esse coepit. tribuni plebi, aediles, quaestores nulli erant; institutum est ut fierent. decemuiros legibus scribendis intra decem hos annos et creauimus et e re publica sustulimus.

<milestone unit="section" n="4"/>quis dubitat quin in aeternum urbe condita, in immensum crescente noua imperia, sacerdotia, iura gentium hominumque instituantur?

<milestone unit="section" n="5"/>hoc ipsum, ne conubium patribus cum plebe esset, non decemuiri tulerunt paucis his annis pessimo publico, cum summa iniuria plebis? an esse ulla maior aut insignitior contumelia potest quam partem ciuitatis uelut contaminatam indignam conubio haberi?

<milestone unit="section" n="6"/>quid est aliud quam exsilium intra eadem moenia, quam relegationem pati? ne adfinitatibus, ne propinquitatibus immisceamur cauent, ne societur sanguis.

<milestone unit="section" n="7"/><pb id="p.4008" n="sanguine sed p"/>quid? hoc si polluit nobilitatem istam uestram, quam plerique oriundi ex Albanis et Sabinis non genere nec sanguine sed per cooptationem in patres habetis, aut ab regibus lecti aut post reges exactos iussu populi, sinceram seruare priuatis consiliis non poteratis, nec ducendo ex plebe neque uestras filias sororesque enubere sinendo e patribus?

<milestone unit="section" n="8"/>nemo plebeius patriciae uirgini uim adferret; patriciorum ista libido est; nemo inuitum pactionem nuptialem quemquam facere coegisset.

<milestone unit="section" n="9"/>uerum enimuero lege id prohiberi et conubium tolli patrum ac plebis, id demum contumeliosum plebi est. cur enim non fertis, ne sit conubium diuitibus ac pauperibus?

<milestone unit="section" n="10"/>quod priuatorum consiliorum ubique semper fuit, ut in quam cuique feminae conuenisset domum nuberet, ex qua pactus esset uir domo, in matrimonium duceret, id uos sub legis superbissimae uincula conicitis, qua dirimatis societatem ciuilem duasque ex una ciuitate faciatis.

<milestone unit="section" n="11"/>cur non sancitis ne uicinus patricio sit plebeius nec eodem itinere eat, ne idem conuiuium ineat, ne in foro eodem consistat? quid enim in re est aliud, si plebeiam patricius duxerit, si patriciam plebeius? quid iuris tandem immutatur?

<milestone unit="section" n="12"/>nempe patrem sequuntur liberi. nec quod nos ex conubio uestro petamus quicquam est, praeterquam ut hominum, ut ciuium numero simus, nec uos, nisi in contumeliam ignominiamque nostram certare iuuat, quod contendatis quicquam est. </p><p><milestone unit="chapter" n="5"/>

<milestone unit="section" n="1"/><pb id="p.4009" n="summum imperi"/>denique utrum tandem populi Romani an uestrum summum imperium est? regibus exactis utrum uobis dominatio an omnibus aequa libertas parta est?

<milestone unit="section" n="2"/>oportet licere populo Romano, si uelit, iubere legem, an ut quaeque rogatio promulgata erit uos dilectum pro poena decernetis, et simul ego tribunus uocare tribus in suffragium coepero, tu statim consul sacramento iuniores adiges et in castra educes, et minaberis plebi, minaberis tribuno?

<milestone unit="section" n="3"/>quid si non quantum istae minae aduersus plebis consensum ualerent bis iam experti essetis? scilicet quia nobis consultum uolebatis, certamine abstinuistis; an ideo non est dimicatum, quod quae pars firmior eadem modestior fuit?

<milestone unit="section" n="4"/>nec nunc erit certamen, Quirites; animos uestros illi temptabunt semper, uires non experientur.

<milestone unit="section" n="5"/>itaque ad bella ista, seu falsa seu uera sunt, consules, parata uobis plebes est, si conubiis redditis unam hanc ciuitatem tandem facitis, si coalescere, si iungi miscerique uobis priuatis necessitudinibus possunt, si spes, si aditus ad honores uiris strenuis et fortibus datur, si in consortio, si in societate rei publicae esse, si, quod aequae libertatis est, in uicem annuis magistratibus parere atque imperitare licet.

<milestone unit="section" n="6"/>si haec impediet aliquis, ferte sermonibus et multiplicate fama bella; nemo est nomen daturus, nemo arma capturus, nemo dimicaturus pro superbis dominis, cum quibus nec in re publica honorum nec in priuata conubii societas est.' </p><p><milestone unit="chapter" n="6"/>

<milestone unit="section" n="1"/><pb id="p.4010" n="orationibus i"/>cum in contionem et consules processissent et res a perpetuis orationibus in altercationem uertisset, interroganti tribuno cur plebeium consulem fieri non oporteret,

<milestone unit="section" n="2"/>ut fortasse uere, sic parum utiliter &lt;alter&gt; in praesens certamen respondit, quod nemo plebeius auspicia haberet, ideoque decemuiros conubium diremisse ne incerta prole auspicia turbarentur.

<milestone unit="section" n="3"/>plebes ad id maxime indignatione exarsit, quod auspicari, tamquam inuisi dis immortalibus, negarentur posse; nec ante finis contentionum fuit, cum et tribunum acerrimum auctorem plebes nacta esset et ipsa cum eo pertinacia certaret, quam uicti tandem patres ut de conubio ferretur concessere,

<milestone unit="section" n="4"/>ita maxime rati contentionem de plebeiis consulibus tribunos aut totam deposituros aut post bellum dilaturos esse, contentamque interim conubio plebem paratam dilectui fore.

<milestone unit="section" n="5"/>cum Canuleius uictoria de patribus et plebis fauore ingens esset, accensi alii tribuni ad certamen pro rogatione sua summa ui pugnant et crescente in dies fama belli dilectum impediunt.

<milestone unit="section" n="6"/>consules, cum per senatum intercedentibus tribunis nihil agi posset, concilia principum domi habebant. apparebat aut hostibus aut ciuibus de uictoria concedendum esse.

<milestone unit="section" n="7"/><pb id="p.4011"/>soli ex consularibus Ualerius atque Horatius non intererant consiliis. <persName n="2"><foreName>C.</foreName> <surname>Claudi</surname></persName> sententia consules armabat in tribunos, Quinctiorum Cincinnatique et Capitolini sententiae abhorrebant a caede uiolandisque quos foedere icto cum plebe sacrosanctos accepissent.

<milestone unit="section" n="8"/>per haec consilia eo deducta est res, ut tribunos militum consulari potestate promisce ex patribus ac plebe creari sinerent, de consulibus creandis nihil mutaretur; eoque contenti tribuni, contenta plebs fuit.

<milestone unit="section" n="9"/>comitia tribunis consulari potestate tribus creandis indicuntur. quibus indictis, extemplo quicumque aliquid seditiose dixerat aut fecerat unquam, maxime tribunicii, et prensare homines et concursare toto foro candidati coepere,

<milestone unit="section" n="10"/>ut patricios desperatio primo inritata plebe apiscendi honoris, deinde indignatio, si cum his gerendus esset honos, deterreret. postremo coacti tamen a primoribus petiere, ne cessisse possessione rei publicae uiderentur.

<milestone unit="section" n="11"/>euentus eorum comitiorum docuit alios animos in contentione libertatis dignitatisque, alios secundum deposita certamina incorrupto iudicio esse; tribunos enim omnes patricios creauit populus, contentus eo quod ratio habita plebeiorum esset.

<milestone unit="section" n="12"/>hanc modestiam aequitatemque et altitudinem animi ubi nunc in uno inueneris, quae tum populi uniuersi fuit? </p><p><milestone unit="chapter" n="7"/>

<milestone unit="section" n="1"/><pb id="p.4012" n="primum tribuni"/>anno trecentesimo decimo quam urbs Roma condita erat primum tribuni militum pro consulibus magistratum ineunt, <persName n="3"><foreName>A.</foreName> <surname>Sempronius</surname> <addName>Atratinus</addName></persName>, <persName n="2"><foreName>L.</foreName> <surname>Atilius</surname></persName>, <persName n="2"><foreName>T.</foreName> <surname>Cloelius</surname></persName>, quorum in magistratu concordia domi pacem etiam foris praebuit.

<milestone unit="section" n="2"/>sunt qui propter adiectum Aequorum Uolscorumque bello et Ardeatium defectioni Ueiens bellum, quia duo consules obire tot simul bella nequirent, tribunos militum tres creatos dicant, sine mentione promulgatae legis de consulibus creandis ex plebe, et imperio et insignibus consularibus usos.

<milestone unit="section" n="3"/>non tamen pro firmato iam stetit magistratus eius ius, quia tertio mense quam inierunt, augurum decreto perinde ac uitio creati, honore abiere, quod <persName n="2"><foreName>C.</foreName> <surname>Curtius</surname></persName> qui comitiis eorum praefuerat parum recte tabernaculum cepisset.

<milestone unit="section" n="4"/>legati ab Ardea Romam uenerunt, ita de iniuria querentes ut si demeretur ea in foedere atque amicitia mansuros restituto agro appareret.

<milestone unit="section" n="5"/>ab senatu responsum est iudicium populi rescindi ab senatu non posse, praeterquam quod nullo nec exemplo nec iure fieret, concordiae etiam ordinum causa:

<milestone unit="section" n="6"/>si Ardeates sua tempora exspectare uelint arbitriumque senatui leuandae iniuriae suae permittant, fore ut postmodo gaudeant se irae moderatos, sciantque patribus aeque curae fuisse ne qua iniuria in eos oreretur ac ne orta diuturna esset.

<milestone unit="section" n="7"/><pb id="p.4013" n="coiere et inte"/>ita legati cum se rem integram relaturos dixissent, comiter dimissi. patricii cum sine curuli magistratu res publica esset, coiere et interregem creauere. contentio consulesne an tribuni militum crearentur in interregno rem dies complures tenuit.

<milestone unit="section" n="8"/>interrex ac senatus, consulum comitia, tribuni plebis et plebs, tribunorum militum ut habeantur, tendunt. uicere patres, quia et plebs, patriciis seu hunc seu illum delatura honorem,

<milestone unit="section" n="9"/>frustra certare supersedit, et principes plebis ea comitia malebant, quibus non haberetur ratio sua, quam quibus ut indigni praeterirentur. tribuni quoque plebi certamen sine effectu in beneficio apud primores patrum reliquere.

<milestone unit="section" n="10"/><persName n="3"><foreName>T.</foreName> <surname>Quinctius</surname> <addName>Barbatus</addName></persName> interrex consules creat <persName n="3"><foreName>L.</foreName> <surname>Papirium</surname> <addName>Mugillanum</addName></persName>, <persName n="3"><foreName>L.</foreName> <surname>Sempronium</surname> <addName>Atratinum</addName></persName>. &lt;suffectis&gt; his consulibus cum Ardeatibus foedus renouatum est; idque monumenti est consules eos illo anno fuisse, qui neque in annalibus priscis neque in libris magistratuum inueniuntur.

<milestone unit="section" n="11"/><pb id="p.4014" n="consulum horum"/>credo, quod tribuni militum initio anni fuerunt, eo perinde ac totum annum in imperio fuerint, [suffectis iis consulibus] praetermissa nomina consulum horum.

<milestone unit="section" n="12"/>Licinius Macer auctor est et in foedere Ardeatino et in linteis libris ad Monetae ea inuenta. et foris, cum tot terrores a finitimis ostentati essent, et domi otium fuit. </p><p><milestone unit="chapter" n="8"/>

<milestone unit="section" n="1"/>hunc annum, seu tribunos modo seu tribunis suffectos consules quoque habuit, sequitur annus haud dubiis consulibus, <persName n="3"><foreName>M.</foreName> <surname>Geganio</surname> <addName>Macerino</addName></persName> iterum <persName n="3"><foreName>T.</foreName> <surname>Quinctio</surname> <addName>Capitolino</addName></persName> quintum.

<milestone unit="section" n="2"/>idem hic annus censurae initium fuit, rei a parua origine ortae, quae deinde tanto incremento aucta est, ut morum disciplinaeque Romanae penes eam regimen, senatui equitumque centuriis decoris dedecorisque discrimen, [sub dicione eius magistratus ius] publicorum ius priuatorumque locorum, uectigalia populi Romani sub nutu atque arbitrio &lt;eius&gt; essent.

<milestone unit="section" n="3"/><pb id="p.4015"/>ortum autem initium est rei, quod in populo per multos annos incenso neque differri census poterat neque consulibus, cum tot populorum bella imminerent, operae erat id negotium agere.

<milestone unit="section" n="4"/>mentio inlata apud senatum est rem operosam ac minime consularem suo proprio magistratu egere, cui scribarum ministerium custodiaeque tabularum cura, cui arbitrium formulae censendi subiceretur.

<milestone unit="section" n="5"/>et patres quamquam rem paruam, tamen quo plures patricii magistratus in re publica essent, laeti accepere, id quod euenit futurum, credo, etiam rati, ut mox opes eorum qui praeessent ipsi honori ius maiestatemque adicerent,

<milestone unit="section" n="6"/>et tribuni, id quod tunc erat, magis necessarii quam speciosi ministerii procurationem intuentes, ne in paruis quoque rebus incommode aduersarentur, haud sane tetendere.

<milestone unit="section" n="7"/>cum a primoribus ciuitatis spretus honor esset, Papirium Semproniumque, quorum de consulatu dubitatur, ut eo magistratu parum solidum consulatum explerent, censui agendo populus suffragiis praefecit. censores ab re appellati sunt. </p><p><milestone unit="chapter" n="9"/>

<milestone unit="section" n="1"/><pb id="p.4016" n="prope euersae "/>dum haec Romae geruntur, legati ab Ardea ueniunt, pro ueterrima societate renouataque foedere recenti auxilium prope euersae urbi implorantes.

<milestone unit="section" n="2"/>frui namque pace optimo consilio cum populo Romano seruata per intestina arma non licuit; quorum causa atque initium traditur ex certamine factionum ortum,

<milestone unit="section" n="3"/>quae fuerunt eruntque pluribus populis exitio quam bella externa, quam fames morbiue quaeque alia in deum iras uelut ultima publicorum malorum uertunt.

<milestone unit="section" n="4"/>uirginem plebeii generis maxime forma notam &lt;duo&gt; petiere iuuenes, alter uirgini genere par, tutoribus fretus, qui et ipsi eiusdem corporis erant, nobilis alter, nulla re praeterquam forma captus.

<milestone unit="section" n="5"/>adiuuabant eum optumatium studia, per quae in domum quoque puellae certamen partium penetrauit. nobilis superior iudicio matris esse, quae quam splendidissimis nuptiis iungi puellam uolebat: tutores in ea quoque re partium memores ad suum tendere.

<milestone unit="section" n="6"/>cum res peragi intra parietes nequisset, uentum in ius est. postulatu audito matris tutorumque, magistratus secundum parentis arbitrium dant ius nuptiarum.

<milestone unit="section" n="7"/>sed uis potentior fuit; namque tutores, inter suae partis homines de iniuria decreti palam in foro contionati, manu facta uirginem ex domo matris rapiunt;

<milestone unit="section" n="8"/><pb id="p.4017" n="ferro ignique "/>aduersus quos infestior coorta optumatium acies sequitur accensum iniuria iuuenem. fit proelium atrox. pulsa plebs, nihil Romanae plebi similis, armata ex urbe profecta, colle quodam capto, in agros optumatium cum ferro ignique excursiones facit;

<milestone unit="section" n="9"/>urbem quoque, omni etiam expertium ante certaminis multitudine opificum ad spem praedae euocata, obsidere parat;

<milestone unit="section" n="10"/>nec ulla species cladesque belli abest, uelut contacta ciuitate rabie duorum iuuenum funestas nuptias ex occasu patriae petentium.

<milestone unit="section" n="11"/>parum parti utrique domi armorum bellique est uisum; optumates Romanos ad auxilium urbis obsessae, plebs ad expugnandam secum Ardeam Uolscos exciuere.

<milestone unit="section" n="12"/>priores Uolsci duce Aequo Cluilio Ardeam uenere et moenibus hostium uallum obiecere.

<milestone unit="section" n="13"/>quod ubi Romam est nuntiatum, extemplo <persName n="2"><foreName>M.</foreName> <surname>Geganius</surname></persName> consul cum exercitu profectus tria milia passuum ab hoste locum castris cepit, praecipitique iam die curare corpora milites iubet. quarta deinde uigilia signa profert; coeptumque opus adeo adproperatum est, ut sole orto Uolsci firmiore se munimento ab Romanis circumuallatos quam a se urbem uiderent;

<milestone unit="section" n="14"/>et alia parte consul muro Ardeae brachium iniunxerat, qua ex oppido sui commeare possent. </p><p><milestone unit="chapter" n="10"/>

<milestone unit="section" n="1"/><pb id="p.4018" n="obsidionis ca"/>Uolscus imperator, qui ad eam diem non commeatu praeparato sed ex populatione agrorum rapto in diem frumento aluisset militem, postquam saeptus uallo repente inops omnium rerum erat, ad conloquium consule euocato, si soluendae obsidionis causa uenerit Romanus, abducturum se inde Uolscos ait.

<milestone unit="section" n="2"/>aduersus ea consul uictis condiciones accipiendas esse, non ferendas respondit, neque ut uenerint ad oppugnandos socios populi Romani suo arbitrio, ita abituros Uolscos esse.

<milestone unit="section" n="3"/>dedi imperatorem, arma poni iubet, &dagger;fatentes uictos se esse et imperio parere&dagger;; aliter tam abeuntibus quam manentibus se hostem infensum uictoriam potius ex Uolscis quam pacem infidam Romam relaturum.

<milestone unit="section" n="4"/>Uolsci exiguam spem in armis alia undique abscisa cum temptassent, praeter cetera aduersa loco quoque iniquo ad pugnam congressi, iniquiore ad fugam, cum ab omni parte caederentur, ad preces a certamine uersi, dedito imperatore traditisque armis sub iugum missi, cum singulis uestimentis ignominiae cladisque pleni dimittuntur;

<milestone unit="section" n="5"/>et cum haud procul urbe Tusculo consedissent, uetere Tusculanorum odio inermes oppressi dederunt poenas, uix nuntiis caedis relictis.

<milestone unit="section" n="6"/>Romanus Ardeae turbatas seditione res principibus eius motus securi percussis bonisque eorum in publicum Ardeatium redactis composuit; demptamque iniuriam iudicii tanto beneficio populi Romani Ardeates credebant; senatui superesse aliquid ad delendum publicae auaritiae monumentum uidebatur.

<milestone unit="section" n="7"/><pb id="p.4019" n="ducto praelati"/>consul triumphans in urbem redit, Cluilio duce Uolscorum ante currum ducto praelatisque spoliis quibus dearmatum exercitum hostium sub iugum miserat.

<milestone unit="section" n="8"/>aequauit, quod haud facile est, Quinctius consul togatus armati gloriam collegae, quia concordiae pacisque domesticam curam iura infimis summisque moderando ita tenuit ut eum et patres seuerum consulem et plebs satis comem crediderint.

<milestone unit="section" n="9"/>et aduersus tribunos auctoritate plura quam certamine tenuit; quinque consulatus eodem tenore gesti uitaque omnis consulariter acta uerendum paene ipsum magis quam honorem faciebant. eo tribunorum militarium nulla mentio his consulibus fuit; </p><p><milestone unit="chapter" n="11"/>

<milestone unit="section" n="1"/>consules creant <persName n="3"><foreName>M.</foreName> <surname>Fabium</surname> <addName>Uibulanum</addName></persName>, Postumum Aebutium Cornicinem. Fabius et Aebutius consules,

<milestone unit="section" n="2"/>quo maiori gloriae rerum domi forisque gestarum succedere se cernebant, maxime autem memorabilem annum apud finitimos socios hostesque esse quod Ardeatibus in re praecipiti tanta foret cura subuentum,

<milestone unit="section" n="3"/>eo impensius ut delerent prorsus ex animis hominum infamiam iudicii, senatus consultum fecerunt ut, quoniam ciuitas Ardeatium intestino tumultu redacta ad paucos esset, coloni eo praesidii causa aduersus Uolscos scriberentur.

<milestone unit="section" n="4"/><pb id="p.4020" n="erat nec ulli"/>hoc palam relatum in tabulas, ut plebem tribunosque falleret iudicii rescindendi consilium initum; consenserant autem ut, multo maiore parte Rutulorum colonorum quam Romanorum scripta, nec ager ullus diuideretur nisi is, qui interceptus iudicio infami erat, nec ulli prius Romano ibi quam omnibus Rutulis diuisus esset, gleba ulla agri adsignaretur.

<milestone unit="section" n="5"/>sic ager ad Ardeates rediit. triumuiri ad coloniam Ardeam deducendam creati <persName n="NAMEus-a NAMEius"><foreName>Agrippa</foreName> <surname>Menenius</surname></persName> <persName n="3"><foreName>T.</foreName> <surname>Cloelius</surname> <addName>Siculus</addName></persName> <persName n="3"><foreName>M.</foreName> <surname>Aebutius</surname> <addName>Helua</addName></persName>.

<milestone unit="section" n="6"/>qui praeter minime populare ministerium &lt;cum&gt; agro adsignando sociis quem populus Romanus suum iudicasset [cum] plebem offendissent, ne primoribus quidem patrum satis accepti, quod nihil gratiae cuiusquam dederant,

<milestone unit="section" n="7"/>uexationes ad populum iam die dicta ab tribunis, [coloni adscripti] remanendo in colonia quam testem integritatis iustitiaeque habebant uitauere. </p><p><milestone unit="chapter" n="12"/>

<milestone unit="section" n="1"/>pax domi forisque fuit et hoc et insequente anno, <persName n="3"><foreName>C.</foreName> <surname>Furio</surname> <addName>Paculo</addName></persName> et <persName n="3"><foreName>M.</foreName> <surname>Papirio</surname> <addName>Crasso</addName></persName> consulibus.

<milestone unit="section" n="2"/>ludi ab decemuiris per secessionem plebis a patribus ex senatus consulto uoti eo anno facti sunt.

<milestone unit="section" n="3"/>causa seditionum nequiquam a Poetelio quaesita, qui tribunus plebis iterum ea ipsa denuntiando factus,

<milestone unit="section" n="4"/><pb id="p.4021" n="tribunorum pla"/>neque ut de agris diuidendis plebi referrent consules ad senatum peruincere potuit, et cum magno certamine obtinuisset ut consulerentur patres, consulum an tribunorum placeret comitia haberi, consules creari iussi sunt;

<milestone unit="section" n="5"/>ludibrioque erant minae tribuni denuntiantis se dilectum impediturum, cum quietis finitimis neque bello neque belli apparatu opus esset.

<milestone unit="section" n="6"/>sequitur hanc tranquillitatem rerum annus Proculo Geganio Macerino <persName n="3"><foreName>L.</foreName> <surname>Menenio</surname> <addName>Lanato</addName></persName> consulibus multiplici clade ac periculo insignis, seditionibus, fame, regno prope per largitionis dulcedinem in ceruices accepto;

<milestone unit="section" n="7"/>unum afuit bellum externum; quo si adgrauatae res essent, uix ope deorum omnium resisti potuisset. coepere a fame mala, seu aduersus annus frugibus fuit, seu dulcedine contionum et urbis deserto agrorum cultu; nam utrumque traditur. et patres plebem desidem et tribuni plebis nunc fraudem, nunc neglegentiam consulum accusabant.

<milestone unit="section" n="8"/>postremo perpulere plebem, haud aduersante senatu, ut <persName n="2"><foreName>L.</foreName> <surname>Minucius</surname></persName> praefectus annonae crearetur, felicior in eo magistratu ad custodiam libertatis futurus quam ad curationem ministerii sui, quamquam postremo annonae quoque leuatae haud immeritam et gratiam et gloriam tulit.

<milestone unit="section" n="9"/><pb id="p.4022" n="aduectum est"/>qui cum multis circa finitimos populos legationibus terra marique nequiquam missis, nisi quod ex Etruria haud ita multum frumenti aduectum est, nullum momentum annonae fecisset, et reuolutus ad dispensationem inopiae,

<milestone unit="section" n="10"/>profiteri cogendo frumentum et uendere quod usui menstruo superesset, fraudandoque parte diurni cibi seruitia, criminando inde et obiciendo irae populi frumentarios, acerba inquisitione aperiret magis quam leuaret inopiam,

<milestone unit="section" n="11"/>multi ex plebe, spe amissa, potius quam ut cruciarentur trahendo animam, capitibus obuolutis se in Tiberim praecipitauerunt. </p><p><milestone unit="chapter" n="13"/>

<milestone unit="section" n="1"/>tum <persName n="2"><foreName>Sp.</foreName> <surname>Maelius</surname></persName> ex equestri ordine, ut illis temporibus praediues, rem utilem pessimo exemplo, peiore consilio est adgressus.

<milestone unit="section" n="2"/>frumento namque ex Etruria priuata pecunia per hospitum clientiumque ministeria coempto, quae, credo, ipsa res ad leuandam publica cura annonam impedimento fuerat, largitiones frumenti facere instituit;

<milestone unit="section" n="3"/>plebemque hoc munere delenitam, quacumque incederet, conspectus elatusque supra modum hominis priuati, secum trahere, haud dubium consulatum fauore ac spe despondentem.

<milestone unit="section" n="4"/><pb id="p.4023" n="quoque eripien"/>ipse, ut est humanus animus insatiabilis eo quod fortuna spondet, ad altiora et non concessa tendere et, quoniam consulatus quoque eripiendus inuitis patribus esset, de regno agitare: id unum dignum tanto apparatu consiliorum et certamine quod ingens exsudandum esset praemium fore.

<milestone unit="section" n="5"/>iam comitia consularia instabant; quae res eum necdum compositis maturisue satis consiliis oppressit.

<milestone unit="section" n="6"/>consul sextum creatus <persName n="3"><foreName>T.</foreName> <surname>Quinctius</surname> <addName>Capitolinus</addName></persName>, minime opportunus uir nouanti res; collega additur ei <persName n="NAMEus-a NAMEius"><foreName>Agrippa</foreName> <surname>Menenius</surname></persName> cui Lanato erat cognomen;

<milestone unit="section" n="7"/>et <persName n="2"><foreName>L.</foreName> <surname>Minucius</surname></persName> praefectus annonae seu refectus seu, quoad res posceret, in incertum creatus; nihil enim constat, nisi in libros linteos utroque anno relatum inter magistratus praefecti nomen.

<milestone unit="section" n="8"/>hic Minucius eandem publice curationem agens quam Maelius priuatim agendam susceperat, cum in utraque domo genus idem hominum uersaretur, rem compertam ad senatum defert:

<milestone unit="section" n="9"/>tela in domum Maeli conferri, eumque contiones domi habere, ac non dubia regni consilia esse. tempus agendae rei nondum stare: cetera iam conuenisse: et tribunos mercede emptos ad prodendam libertatem et partita ducibus multitudinis ministeria esse. serius se paene quam tutum fuerit, ne cuius incerti uanique auctor esset, ea deferre.

<milestone unit="section" n="10"/><pb id="p.4024" n="sunt audita c"/>quae postquam sunt audita, cum undique primores patrum et prioris anni consules increparent quod eas largitiones coetusque plebis in priuata domo passi essent fieri, et nouos consules quod exspectassent donec a praefecto annonae tanta res ad senatum deferretur, quae consulem non auctorem solum desideraret sed etiam uindicem,

<milestone unit="section" n="11"/>tum Quinctius consules immerito increpari ait, qui constricti legibus de prouocatione ad dissoluendum imperium latis, nequaquam tantum uirium in magistratu ad eam rem pro atrocitate uindicandam quantum animi haberent. opus esse non forti solum uiro sed etiam libero exsolutoque legum uinclis.

<milestone unit="section" n="12"/>itaque se dictatorem <persName n="2"><foreName>L.</foreName> <surname>Quinctium</surname></persName> dicturum; ibi animum parem tantae potestati esse. adprobantibus cunctis, primo Quinctius abnuere et quid sibi uellent rogitare qui se aetate exacta tantae dimicationi obicerent.

<milestone unit="section" n="13"/>dein cum undique plus in illo senili animo non consilii modo sed etiam uirtutis esse quam in omnibus aliis dicerent laudibusque haud immeritis onerarent, et consul nihil remitteret,

<milestone unit="section" n="14"/>precatus tandem deos immortales Cincinnatus ne senectus sua in tam trepidis rebus damno dedecoriue rei publicae esset, dictator a consule dicitur. ipse deinde <persName n="3"><foreName>C.</foreName> <surname>Seruilium</surname> <addName>Ahalam</addName></persName> magistrum equitum dicit.

<milestone unit="chapter" n="14"/>

<milestone unit="section" n="1"/><pb id="p.4025"/></p><p>postero die, dispositis praesidiis cum in forum descendisset conuersaque in eum plebs nouitate rei ac miraculo esset, et Maeliani atque ipse dux eorum in se intentam uim tanti imperii cernerent,

<milestone unit="section" n="2"/>expertes consiliorum regni qui tumultus, quod bellum repens aut dictatoriam maiestatem aut Quinctium post octogesimum annum rectorem rei publicae quaesisset rogitarent,

<milestone unit="section" n="3"/>missus ab dictatore Seruilius magister equitum ad Maelium 'uocat te' inquit, 'dictator'. cum pauidus ille quid uellet quaereret, Seruiliusque causam dicendam esse proponeret crimenque a Minucio delatum ad senatum diluendum,

<milestone unit="section" n="4"/>tunc Maelius recipere se in cateruam suorum, et primum circumspectans tergiuersari, postremo cum apparitor iussu magistri equitum duceret, ereptus a circumstantibus fugiensque fidem plebis Romanae implorare, et opprimi se consensu patrum dicere,

<milestone unit="section" n="5"/>quod plebi benigne fecisset; orare ut opem sibi ultimo in discrimine ferrent neue ante oculos suos trucidari sinerent.

<milestone unit="section" n="6"/>haec eum uociferantem adsecutus <persName n="NAMEus-a NAMEius"><foreName>Ahala</foreName> <surname>Seruilius</surname></persName> obtruncat; respersusque cruore [obtruncati], stipatus caterua patriciorum iuuenum, dictatori renuntiat uocatum ad eum Maelium, repulso apparitore concitantem multitudinem, poenam meritam habere.

<milestone unit="section" n="7"/>tum dictator 'macte uirtute' inquit, '<persName n="2"><foreName>C.</foreName> <surname>Seruili</surname></persName>, esto liberata re publica'.

<milestone unit="chapter" n="15"/>

<milestone unit="section" n="1"/><pb id="p.4026"/></p><p>tumultuantem deinde multitudinem incerta existimatione facti ad contionem uocari iussit, et Maelium iure caesum pronuntiauit etiamsi regni crimine insons fuerit, qui uocatus a magistro equitum ad dictatorem non uenisset.

<milestone unit="section" n="2"/>se ad causam cognoscendam consedisse, qua cognita habiturum fuisse Maelium similem causae fortunam; uim parantem ne iudicio se committeret, ui coercitum esse.

<milestone unit="section" n="3"/>nec cum eo tamquam cum ciue agendum fuisse, qui natus in libero populo inter iura legesque, ex qua urbe reges exactos sciret eodemque anno sororis filios regis et liberos consulis, liberatoris patriae, propter pactionem indicatam recipiendorum in urbem regum a patre securi esse percussos,

<milestone unit="section" n="4"/>ex qua Collatinum Tarquinium consulem nominis odio abdicare se magistratu atque exsulare iussum, in qua de <persName n="2"><foreName>Sp.</foreName> <surname>Cassio</surname></persName> post aliquot annos propter consilia inita de regno supplicium sumptum, in qua nuper decemuiros bonis, exsilio, capite multatos ob superbiam regiam, in ea <persName><foreName>Sp.</foreName> <surname>Maelius</surname></persName> spem regni conceperit. 

<milestone unit="section" n="5"/>et quis homo? quamquam nullam nobilitatem, nullos honores, nulla merita cuiquam ad dominationem pandere uiam; sed tamen Claudios, Cassios consulatibus, decemuiratibus, suis maiorumque honoribus, splendore familiarum sustulisse animos quo nefas fuerit:

<milestone unit="section" n="6"/><pb id="p.4027" n="uictorem finit"/><persName n="2"><foreName>Sp.</foreName> <surname>Maelium</surname></persName>, cui tribunatus plebis magis optandus quam sperandus fuerit, frumentarium diuitem &dagger;bilibris&dagger; farris sperasse libertatem se ciuium suorum emisse, ciboque obiciendo ratum uictorem finitimorum omnium populum in seruitutem perlici posse,

<milestone unit="section" n="7"/>ut quem senatorem concoquere ciuitas uix posset regem ferret, Romuli conditoris, ab dis orti, recepti ad deos, insignia atque imperium habentem. non pro scelere id magis quam pro monstro habendum, nec satis esse sanguine eius expiatum,

<milestone unit="section" n="8"/>nisi tecta parietesque intra quae tantum amentiae conceptum esset dissiparentur bonaque contacta pretiis regni mercandi publicarentur. iubere itaque quaestores uendere ea bona atque in publicum redigere. </p><p><milestone unit="chapter" n="16"/>

<milestone unit="section" n="1"/>domum deinde, ut monumento area esset oppressae nefariae spei, dirui extemplo iussit. id Aequimaelium appellatum est.

<milestone unit="section" n="2"/><persName n="2"><foreName>L.</foreName> <surname>Minucius</surname></persName> &dagger;boue aurato&dagger; extra portam Trigeminam est donatus, ne plebe quidem inuita, quia frumentum Maelianum assibus in modios aestimatum plebi diuisit.

<milestone unit="section" n="3"/>hunc Minucium apud quosdam auctores transisse a patribus ad plebem, undecimumque tribunum plebis cooptatum seditionem motam ex Maeliana caede sedasse inuenio;

<milestone unit="section" n="4"/><pb id="p.4028" n="ante annis leg"/>ceterum uix credibile est numerum tribunorum patres augeri passos, idque potissimum exemplum a patricio homine introductum, nec deinde id plebem concessum semel obtinuisse aut certe temptasse. sed ante omnia refellit falsum imaginis titulum paucis ante annis lege cautum ne tribunis collegam cooptare liceret.

<milestone unit="section" n="5"/><persName n="2"><foreName>Q.</foreName> <surname>Caecilius</surname></persName> <persName n="2"><foreName>Q.</foreName> <surname>Iunius</surname></persName> <persName n="2"><foreName>Sex.</foreName> <surname>Titinius</surname></persName> soli ex collegio tribunorum neque tulerant de honoribus Minuci legem et criminari nunc Minucium, nunc Seruilium apud plebem querique indignam necem Maeli non destiterant.

<milestone unit="section" n="6"/>peruicerunt igitur ut tribunorum militum potius quam consulum comitia haberentur, haud dubii quin sex locis&mdash;tot enim iam creari licebat&mdash;et plebeii aliqui, profitendo se ultores fore Maelianae caedis, crearentur.

<milestone unit="section" n="7"/>plebs quamquam agitata multis eo anno et uariis motibus erat, nec plures quam tres tribunos consulari potestate creauit et in iis <persName n="3"><foreName>L.</foreName> <surname>Quinctium</surname> <genName>Cincinnati filium</genName></persName>, ex cuius dictaturae inuidia tumultus quaerebatur.

<milestone unit="section" n="8"/>praelatus suffragiis Quinctio <persName n="NAMEus-a NAMEius"><foreName>Mamercus</foreName> <surname>Aemilius</surname></persName>, uir summae dignitatis; <persName n="2"><foreName>L.</foreName> <surname>Iulium</surname></persName> tertium creant. </p><p><milestone unit="chapter" n="17"/>

<milestone unit="section" n="1"/>in horum magistratu Fidenae, colonia Romana, ad Lartem Tolumnium [Ueientium regem] ac Ueientes defecere.

<milestone unit="section" n="2"/>maius additum defectioni scelus: <persName n="2"><foreName>C.</foreName> <surname>Fulcinium</surname></persName>, Cloelium Tullum, <persName n="2"><foreName>Sp.</foreName> <surname>Antium</surname></persName>, <persName n="2"><foreName>L.</foreName> <surname>Roscium</surname></persName>, legatos Romanos, causam noui consilii quaerentes, iussu Tolumni interfecerunt.

<milestone unit="section" n="3"/>leuant quidam regis facinus; in tesserarum prospero iactu uocem eius ambiguam, ut occidi iussisse uideretur, a Fidenatibus

<milestone unit="section" n="4"/><pb id="p.4029" n="caede ruptura "/>exceptam causam mortis legatis fuisse,&mdash;rem incredibilem, interuentu Fidenatium, nouorum sociorum, consulentium de caede ruptura ius gentium, non auersum ab intentione lusus animum nec deinde in errorem uersum facinus.

<milestone unit="section" n="5"/>propius est fidem obstringi Fidenatium populum ne respicere spem ullam ab Romanis posset conscientia tanti sceleris uoluisse.

<milestone unit="section" n="6"/>legatorum qui Fidenis caesi erant statuae publice in Rostris positae sunt. cum Ueientibus Fidenatibusque, praeterquam finitimis populis, ab causa etiam tam nefanda bellum exorsis atrox dimicatio instabat.

<milestone unit="section" n="7"/>itaque ad curam summae rerum quieta plebe tribunisque eius, nihil controuersiae fuit quin consules crearentur <persName n="3"><foreName>M.</foreName> <surname>Geganius</surname> <addName>Macerinus</addName></persName> tertium et <persName n="3"><foreName>L.</foreName> <surname>Sergius</surname> <addName n="added">Fidenas</addName></persName>.

<milestone unit="section" n="8"/>a bello credo quod deinde gessit appellatum; hic enim primus cis Anienem cum rege Ueientium secundo proelio conflixit, nec incruentam uictoriam rettulit. maior itaque ex ciuibus amissis dolor quam laetitia fusis hostibus fuit; et senatus, ut in trepidis rebus, dictatorem dici <persName n="2"><foreName>Mam.</foreName> <surname>Aemilium</surname></persName> iussit.

<milestone unit="section" n="9"/>is magistrum equitum ex collegio prioris anni, quo simul tribuni militum consulari potestate fuerant, <persName n="3"><foreName>L.</foreName> <surname>Quinctium</surname> <addName>Cincinnatum</addName></persName>, dignum parente iuuenem, dixit.

<milestone unit="section" n="10"/><pb id="p.4030" n="legatos ltT"/>ad dilectum a consulibus habitum centuriones ueteres belli periti adiecti et numerus amissorum proxima pugna expletus. legatos &lt;T.&gt; Quinctium Capitolinum et <persName n="3"><foreName>M.</foreName> <surname>Fabium</surname> <addName>Uibulanum</addName></persName> sequi se dictator iussit.

<milestone unit="section" n="11"/>cum potestas maior tum uir quoque potestati par hostes ex agro Romano trans Anienem submouere; collesque inter Fidenas atque Anienem ceperunt referentes castra, nec ante in campos degressi sunt quam legiones Faliscorum auxilio uenerunt.

<milestone unit="section" n="12"/>tum demum castra Etruscorum pro moenibus Fidenarum posita. et dictator Romanus haud procul inde ad confluentes consedit in utriusque ripis amnis, qua sequi munimento poterat uallo interposito. postero die in aciem eduxit. </p><p><milestone unit="chapter" n="18"/>

<milestone unit="section" n="1"/>inter hostes uariae fuere sententiae. Faliscus procul ab domo militiam aegre patiens satisque fidens sibi, poscere pugnam: Ueienti Fidenatique plus spei in trahendo bello esse.

<milestone unit="section" n="2"/>Tolumnius, quamquam suorum magis placebant consilia, ne longinquam militiam non paterentur Falisci, postero die se pugnaturum edicit.

<milestone unit="section" n="3"/><pb id="p.4031" n="ni copia pugna"/>dictatori ac Romanis, quod detractasset pugnam hostis, animi accessere; posteroque die iam militibus castra urbemque se oppugnaturos frementibus ni copia pugnae fiat, utrimque acies inter bina castra in medium campi procedunt.

<milestone unit="section" n="4"/>Ueiens multitudine abundans, qui inter dimicationem castra Romana adgrederentur post montes circummisit. trium populorum exercitus ita stetit instructus ut dextrum cornu Ueientes, sinistrum Falisci tenerent, medii Fidenates essent.

<milestone unit="section" n="5"/>dictator dextro cornu aduersus Faliscos, sinistro contra Ueientem <persName n="NAMEus-a NAMEius"><foreName>Capitolinus</foreName> <surname>Quinctius</surname></persName> intulit signa; ante mediam aciem cum equitatu magister equitum processit.

<milestone unit="section" n="6"/>parumper silentium et quies fuit, nec Etruscis nisi cogerentur pugnam inituris et dictatore arcem Romanam respectante, ut ex &lt;ea ab&gt; auguribus, simul aues rite admisissent, ex composito tolleretur signum.

<milestone unit="section" n="7"/>quod simul [ubi] conspexit, primos equites clamore sublato in hostem emisit; secuta peditum acies ingenti ui conflixit.

<milestone unit="section" n="8"/>nulla parte legiones Etruscae sustinuere impetum Romanorum; eques maxime resistebat, equitumque longe fortissimus ipse rex ab omni parte effuse sequentibus obequitans Romanis trahebat certamen. </p><p><milestone unit="chapter" n="19"/>

<milestone unit="section" n="1"/>erat tum inter equites tribunus militum <persName n="3"><foreName>A.</foreName> <surname>Cornelius</surname> <addName>Cossus</addName></persName>, eximia pulchritudine corporis, animo ac uiribus par memorque generis, quod amplissimum acceptum maius auctiusque reliquit posteris.

<milestone unit="section" n="2"/>is cum ad impetum Tolumni, quacumque se intendisset, trepidantes Romanas uideret turmas insignemque eum regio habitu uolitantem tota acie cognosset,

<milestone unit="section" n="3"/><pb id="p.4032" n="humani uiolato"/>'hicine est' inquit, 'ruptor foederis humani uiolatorque gentium iuris? iam ego hanc mactatam uictimam, si modo sancti quicquam in terris esse di uolunt, legatorum manibus dabo'.

<milestone unit="section" n="4"/>calcaribus subditis infesta cuspide in unum fertur hostem; quem cum ictum equo deiecisset, confestim et ipse hasta innixus se in pedes excepit.

<milestone unit="section" n="5"/>adsurgentem ibi regem umbone resupinat, repetitumque saepius cuspide ad terram adfixit. tum exsangui detracta spolia caputque abscisum uictor spiculo gerens terrore caesi regis hostes fundit. ita equitum quoque fusa acies, quae una fecerat anceps certamen.

<milestone unit="section" n="6"/>dictator legionibus fugatis instat et ad castra compulsos caedit. Fidenatium plurimi locorum notitia effugere in montes. Cossus Tiberim cum equitatu transuectus ex agro Ueientano ingentem detulit praedam ad urbem.

<milestone unit="section" n="7"/>inter proelium et ad castra Romana pugnatum est aduersus partem copiarum ab Tolumnio, ut ante dictum est, ad castra missam.

<milestone unit="section" n="8"/>Fabius Uibulanus corona primum uallum defendit; intentos deinde hostes in uallum, egressus dextra principali cum triariis, repente inuadit. quo pauore iniecto caedes minor, quia pauciores erant, fuga non minus trepida quam in acie fuit. </p><p><milestone unit="chapter" n="20"/>

<milestone unit="section" n="1"/>omnibus locis re bene gesta, dictator senatus consulto iussuque populi triumphans in urbem rediit.

<milestone unit="section" n="2"/>longe maximum triumphi spectaculum fuit Cossus, spolia opima regis interfecti gerens; in eum milites carmina incondita aequantes eum Romulo canere.

<milestone unit="section" n="3"/><pb id="p.4033" n="diei fructum p"/>spolia in aede Iouis Feretri prope Romuli spolia quae, prima opima appellata, sola ea tempestate erant, cum sollemni dedicatione dono fixit; auerteratque in se a curru dictatoris ciuium ora et celebritatis eius diei fructum prope solus tulerat.

<milestone unit="section" n="4"/>dictator coronam auream, libram pondo, ex publica pecunia populi iussu in Capitolio Ioui donum posuit.

<milestone unit="section" n="5"/>omnes ante me auctores secutus, <persName n="3"><foreName>A.</foreName> <surname>Cornelium</surname> <addName>Cossum</addName></persName> tribunum militum secunda spolia opima Iouis Feretri templo intulisse exposui;

<milestone unit="section" n="6"/>ceterum, praeterquam quod ea rite opima spolia habentur, quae dux duci detraxit nec ducem nouimus nisi cuius auspicio bellum geritur, titulus ipse spoliis inscriptus illos meque arguit consulem ea Cossum cepisse.

<milestone unit="section" n="7"/>hoc ego cum Augustum Caesarem, templorum omnium conditorem aut restitutorem, ingressum aedem Feretri Iouis quam uetustate dilapsam refecit, se ipsum in thorace linteo scriptum legisse audissem, prope sacrilegium ratus sum Cosso spoliorum suorum Caesarem, ipsius templi auctorem, subtrahere testem.

<milestone unit="section" n="8"/><pb id="p.4034" n="Cossum consule"/>qui si ea in re sit error quod tam ueteres annales quodque magistratuum libri, quos linteos in aede repositos Monetae Macer Licinius citat identidem auctores, septimo post demum anno cum <persName n="3"><foreName>T.</foreName> <surname>Quinctio</surname> <addName>Poeno</addName></persName> <persName n="3"><foreName>A.</foreName> <surname>Cornelium</surname> <addName>Cossum</addName></persName> consulem habeant, existimatio communis omnibus est.

<milestone unit="section" n="9"/>nam etiam illud accedit, ne tam clara pugna in eum annum transferri posset, quod imbelle triennium ferme pestilentia inopiaque frugum circa <persName n="2"><foreName>A.</foreName> <surname>Cornelium</surname></persName> consulem fuit, adeo ut quidam annales uelut funesti nihil praeter nomina consulum suggerant.

<milestone unit="section" n="10"/>tertius ab consulatu Cossi annus tribunum eum militum consulari potestate habet, eodem anno magistrum equitum; quo in imperio alteram insignem edidit pugnam equestrem.

<milestone unit="section" n="11"/>ea libera coniectura est. sed, ut ego arbitror, uana uersare in omnes opiniones licet, cum auctor pugnae, recentibus spoliis in sacra sede positis, Iouem prope ipsum, cui uota erant, Romulumque intuens, haud spernendos falsi tituli testes, se <persName n="3"><foreName>A.</foreName> <surname>Cornelium</surname> <addName>Cossum</addName></persName> consulem scripserit. </p><p><milestone unit="chapter" n="21"/>

<milestone unit="section" n="1"/><persName n="3"><foreName>M.</foreName> <surname>Cornelio</surname> <addName>Maluginense</addName></persName> <persName n="3"><foreName>L.</foreName> <surname>Papirio</surname> <addName>Crasso</addName></persName> consulibus exercitus in agrum Ueientem ac Faliscum ducti. praedae abactae hominum pecorumque;

<milestone unit="section" n="2"/>hostis in agris nusquam inuentus neque pugnandi copia facta; urbes tamen non oppugnatae quia pestilentia populum inuasit.

<milestone unit="section" n="3"/>et seditiones domi quaesitae sunt, nec motae tamen, ab <persName n="2"><foreName>Sp.</foreName> <surname>Maelio</surname></persName> tribuno plebis, qui fauore nominis moturum se aliquid ratus et Minucio diem dixerat et rogationem de publicandis bonis Seruili Ahalae tulerat,

<milestone unit="section" n="4"/>falsis criminibus a Minucio circumuentum Maelium arguens, Seruilio caedem ciuis indemnati obiciens; quae uaniora ad populum ipso auctore fuere.

<milestone unit="section" n="5"/><pb id="p.4035" n="ac prodigia m"/>ceterum magis uis morbi ingrauescens curae erat terroresque ac prodigia, maxime quod crebris motibus terrae ruere in agris nuntiabantur tecta. obsecratio itaque a populo duumuiris praeeuntibus est facta.

<milestone unit="section" n="6"/>pestilentior inde annus <persName n="2"><foreName>C.</foreName> <surname>Iulio</surname></persName> iterum et <persName n="2"><foreName>L.</foreName> <surname>Uerginio</surname></persName> consulibus tantum metus &lt;et&gt; uastitatis in urbe agrisque fecit, ut non modo praedandi causa quisquam ex agro

<milestone unit="section" n="7"/>Romano exiret belliue inferendi memoria patribus aut plebi esset, sed ultro Fidenates, qui se primo aut montibus aut muris tenuerant, populabundi descenderent in agrum Romanum.

<milestone unit="section" n="8"/>deinde Ueientium exercitu accito&mdash;nam Falisci perpelli ad instaurandum bellum neque clade Romanorum neque sociorum precibus potuere&mdash;duo populi transiere Anienem atque haud procul Collina porta signa habuere.

<milestone unit="section" n="9"/>trepidatum itaque non in agris magis quam in urbe est. Iulius consul in aggere murisque explicat copias, a Uerginio senatus in aede Quirini consulitur.

<milestone unit="section" n="10"/><pb id="p.4036" n="dixit is sibi"/>dictatorem dici <persName n="2"><foreName>Q.</foreName> <surname>Seruilium</surname></persName> placet, cui Prisco alii, alii Structo fuisse cognomen tradunt. Uerginius dum collegam consuleret moratus, permittente eo nocte dictatorem dixit; is sibi magistrum equitum Postumum Aebutium Heluam dicit. </p><p><milestone unit="chapter" n="22"/>

<milestone unit="section" n="1"/>dictator omnes luce prima extra portam Collinam adesse iubet. quibuscumque uires suppetebant ad arma ferenda praesto fuere. signa ex aerario prompta feruntur ad dictatorem.

<milestone unit="section" n="2"/>quae cum agerentur, hostes in loca altiora concessere. eo dictator agmine infesto subit; nec procul Nomento signis conlatis fudit Etruscas legiones. compulit inde in urbem Fidenas ualloque circumdedit;

<milestone unit="section" n="3"/>sed neque scalis capi poterat urbs alta et munita neque in obsidione uis ulla erat, quia frumentum non necessitati modo satis, sed copiae quoque abunde ex ante conuecto sufficiebat.

<milestone unit="section" n="4"/>ita expugnandi pariter cogendique ad deditionem spe amissa, dictator in locis propter propinquitatem notis ab auersa parte urbis, maxime neglecta quia suapte natura tutissima erat, agere in arcem cuniculum instituit.

<milestone unit="section" n="5"/>ipse diuersissimis locis subeundo ad moenia quadrifariam diuiso exercitu qui alii aliis succederent ad pugnam, continenti die ac nocte proelio ab sensu operis hostes auertebat,

<milestone unit="section" n="6"/>donec perfosso [a castris] monte erecta in arcem uia est, intentisque Etruscis ad uanas a certo periculo minas clamor supra caput hostilis captam urbem ostendit.

<milestone unit="section" n="7"/><pb id="p.4037"/>eo anno <persName n="3"><foreName>C.</foreName> <surname>Furius</surname> <addName>Paculus</addName></persName> et <persName n="3"><foreName>M.</foreName> <surname>Geganius</surname> <addName>Macerinus</addName></persName> censores uillam publicam in campo Martio probauerunt, ibique primum census populi est actus. </p><p><milestone unit="chapter" n="23"/>

<milestone unit="section" n="1"/>eosdem consules insequenti anno refectos, Iulium tertium, Uerginium iterum, apud Macrum Licinium inuenio: Ualerius Antias et <persName n="2"><foreName>Q.</foreName> <surname>Tubero</surname></persName> <persName n="2"><foreName>M.</foreName> <surname>Manlium</surname></persName> et <persName n="2"><foreName>Q.</foreName> <surname>Sulpicium</surname></persName> consules in eum annum edunt.

<milestone unit="section" n="2"/>ceterum in tam discrepanti editione et Tubero et Macer libros linteos auctores profitentur; neuter tribunos militum eo anno fuisse traditum a scriptoribus antiquis dissimulat.

<milestone unit="section" n="3"/>Licinio libros haud dubie sequi linteos placet: Tubero incertus ueri est. sit inter cetera uetustate cooperta hoc quoque in incerto positum.

<milestone unit="section" n="4"/>trepidatum in Etruria est post Fidenas captas, non Ueientibus solum exterritis metu similis excidii, sed etiam Faliscis memoria initi primo cum iis belli, quamquam rebellantibus non adfuerant.

<milestone unit="section" n="5"/>igitur cum duae ciuitates legatis circa duodecim populos missis impetrassent ut ad Uoltumnae fanum indiceretur omni Etruriae concilium, uelut magno inde tumultu imminente, senatus <persName n="2"><foreName>Mam.</foreName> <surname>Aemilium</surname></persName> dictatorem iterum dici iussit.

<milestone unit="section" n="6"/><pb id="p.4038" n="plus erat ab o"/>ab eo <persName n="3"><foreName>A.</foreName> <surname>Postumius</surname> <addName>Tubertus</addName></persName> magister equitum est dictus; bellumque tanto maiore quam proximo conatu apparatum est quanto plus erat ab omni Etruria periculi quam ab duobus populis fuerat. </p><p><milestone unit="chapter" n="24"/>

<milestone unit="section" n="1"/>ea res aliquanto exspectatione omnium tranquillior fuit.

<milestone unit="section" n="2"/>itaque cum renuntiatum a mercatoribus esset negata Ueientibus auxilia, iussosque suo consilio bellum initum suis uiribus exsequi nec aduersarum rerum quaerere socios, cum quibus spem integram communicati non sint,

<milestone unit="section" n="3"/>tum dictator, ne nequiquam creatus esset, materia quaerendae bello gloriae adempta, in pace aliquid operis edere quod monumentum esset dictaturae cupiens, censuram minuere parat, seu nimiam potestatem ratus seu non tam magnitudine honoris quam diuturnitate offensus.

<milestone unit="section" n="4"/>contione itaque aduocata, rem publicam foris gerendam ait tutaque omnia praestanda deos immortales suscepisse: se, quod intra muros agendum esset, libertati populi Romani consulturum. maximam autem eius custodiam esse, si magna imperia diuturna non essent et temporis modus imponeretur, quibus iuris imponi non posset.

<milestone unit="section" n="5"/>alios magistratus annuos esse, quinquennalem censuram; graue esse iisdem per tot annos magna parte uitae obnoxios uiuere. se legem laturum ne plus quam annua ac semestris censura esset.

<milestone unit="section" n="6"/><pb id="p.4039" n="mihi diuturna "/>consensu ingenti populi legem postero die pertulit et 'ut re ipsa' inquit, 'sciatis, Quirites, quam mihi diuturna non placeant imperia, dictatura me abdico'.

<milestone unit="section" n="7"/>deposito suo magistratu, imposito fine alteri, cum gratulatione ac fauore ingenti populi domum est reductus. censores aegre passi Mamercum quod magistratum populi Romani minuisset tribu mouerunt octiplicatoque censu aerarium fecerunt.

<milestone unit="section" n="8"/>quam rem ipsum ingenti animo tulisse ferunt, causam potius ignominiae intuentem quam ignominiam; primores patrum, quamquam deminutum censurae ius noluissent, exemplo acerbitatis censoriae offensos, quippe cum se quisque diutius ac saepius subiectum censoribus fore cerneret quam censuram gesturum:

<milestone unit="section" n="9"/>populi certe tanta indignatio coorta dicitur ut uis a censoribus nullius auctoritate praeterquam ipsius Mamerci deterreri quiuerit. </p><p><milestone unit="chapter" n="25"/>

<milestone unit="section" n="1"/>tribuni plebi adsiduis contentionibus prohibendo consularia comitia cum res prope ad interregnum perducta esset, euicere tandem ut tribuni militum consulari potestate crearentur.

<milestone unit="section" n="2"/><pb id="p.4040" n="Folius L Serg"/>uictoriae praemium quod petebatur ut plebeius crearetur nullum fuit: omnes patricii creati sunt, <persName n="3"><foreName>M.</foreName> <surname>Fabius</surname> <addName>Uibulanus</addName></persName> <persName n="2"><foreName>M.</foreName> <surname>Folius</surname></persName> <persName n="3"><foreName>L.</foreName> <surname>Sergius</surname> <addName n="added">Fidenas</addName></persName>.

<milestone unit="section" n="3"/>pestilentia eo anno aliarum rerum otium praebuit. aedis Apollini pro ualetudine populi uota est. multa duumuiri ex libris placandae deum irae auertendaeque a populo pestis causa fecere;

<milestone unit="section" n="4"/>magna tamen clades in urbe agrisque promiscua hominum pecorumque pernicie accepta. famem quoque ex pestilentia morbo implicitis cultoribus agrorum timentes in Etruriam Pomptinumque agrum et Cumas, postremo in Siciliam quoque frumenti causa misere.

<milestone unit="section" n="5"/>consularium comitiorum nulla mentio habita est; tribuni militum consulari potestate omnes patricii creati sunt, <persName n="3"><foreName>L.</foreName> <surname>Pinarius</surname> <addName>Mamercus</addName></persName> <persName n="3"><foreName>L.</foreName> <surname>Furius</surname> <addName>Medullinus</addName></persName> <persName n="3"><foreName>Sp.</foreName> <surname>Postumius</surname> <addName>Albus</addName></persName>.

<milestone unit="section" n="6"/>eo anno uis morbi leuata neque a penuria frumenti, quia ante prouisum erat, periculum fuit.

<milestone unit="section" n="7"/>consilia ad mouenda bella in Uolscorum Aequorumque conciliis et in Etruria ad fanum Uoltumnae agitata.

<milestone unit="section" n="8"/>ibi prolatae in annum res decretoque cautum ne quod ante concilium fieret, nequiquam Ueiente populo querente eandem qua Fidenae deletae sint imminere Ueiis fortunam.

<milestone unit="section" n="9"/><pb id="p.4041" n="principes pleb"/>interim Romae principes plebis, iam diu nequiquam imminentes spei maioris honoris, dum foris otium esset, coetus indicere in domos tribunorum plebis;

<milestone unit="section" n="10"/>ibi secreta consilia agitare; queri se a plebe adeo spretos, ut cum per tot annos tribuni militum consulari potestate creentur, nulli unquam plebeio ad eum honorem aditus fuerit.

<milestone unit="section" n="11"/>multum prouidisse suos maiores qui cauerint ne cui patricio plebeii magistratus paterent; aut patricios habendos fuisse tribunos plebi; adeo se suis etiam sordere nec a plebe minus quam a patribus contemni.

<milestone unit="section" n="12"/>alii purgare plebem, culpam in patres uertere: eorum ambitione artibusque fieri ut obsaeptum plebi sit ad honorem iter; si plebi respirare ab eorum mixtis precibus minisque liceat, memorem eam suorum inituram suffragia esse et parto auxilio imperium quoque adscituram.

<milestone unit="section" n="13"/>placet tollendae ambitionis causa tribunos legem promulgare ne cui album in uestimentum addere petitionis causa liceret. parua nunc res et uix serio agenda uideri possit, quae tunc ingenti certamine patres ac plebem accendit.

<milestone unit="section" n="14"/>uicere tamen tribuni ut legem perferrent; apparebatque inritatis animis plebem ad suos studia inclinaturam. quae ne libera essent, senatus consultum factum est ut consularia comitia haberentur. </p><p><milestone unit="chapter" n="26"/>

<milestone unit="section" n="1"/>tumultus causa fuit, quem ab Aequis et Uolscis Latini atque Hernici nuntiarant.

<milestone unit="section" n="2"/><pb id="p.4042" n="mdasheidem e"/><persName n="2"><foreName>T.</foreName> <surname>Quinctius</surname> <genName n="prae">L. f.</genName> <addName n="postgen">Cincinnatus</addName></persName> &mdash;eidem et Poeno cognomen additur&mdash;et <persName n="3"><foreName>Cn.</foreName> <surname>Iulius</surname></persName> Mento consules facti; nec ultra terror belli est dilatus.

<milestone unit="section" n="3"/>lege sacrata, quae maxima apud eos uis cogendae militiae erat, dilectu habito, utrimque ualidi exercitus profecti in Algidum conuenere,

<milestone unit="section" n="4"/>ibique seorsum Aequi, seorsum Uolsci castra communiuere, intentiorque quam unquam ante muniendi exercendique militem cura ducibus erat. eo plus nuntii terroris Romam attulere.

<milestone unit="section" n="5"/>senatui dictatorem dici placuit, quia etsi saepe uicti populi maiore tamen conatu quam alias unquam rebellarant; et aliquantum Romanae iuuentutis morbo absumptum erat.

<milestone unit="section" n="6"/>ante omnia prauitas consulum discordiaque inter ipsos et certamina in consiliis omnibus terrebant. sunt qui male pugnatum ab his consulibus in Algido auctores sint eamque causam dictatoris creandi fuisse.

<milestone unit="section" n="7"/>illud satis constat ad alia discordes in uno aduersus patrum uoluntatem consensisse ne dicerent dictatorem, donec cum alia aliis terribiliora adferrentur nec in auctoritate senatus consules essent, <persName n="3"><foreName>Q.</foreName> <surname>Seruilius</surname> <addName>Priscus</addName></persName>, summis honoribus egregie usus,

<milestone unit="section" n="8"/>'uos' inquit, 'tribuni plebis, quoniam ad extrema uentum est, senatus appellat ut in tanto discrimine rei publicae dictatorem dicere consules pro potestate uestra cogatis.'

<milestone unit="section" n="9"/><pb id="p.4043" n="collegio pronu"/> qua uoce audita occasionem oblatam rati tribuni augendae potestatis secedunt proque collegio pronuntiant placere consules senatui dicto audientes esse; si aduersus consensum amplissimi ordinis ultra tendant, in uincla se duci eos iussuros.

<milestone unit="section" n="10"/>consules ab tribunis quam ab senatu uinci maluerunt, proditum a patribus summi imperii ius datumque sub iugum tribuniciae potestati consulatum memorantes, si quidem cogi aliquid pro potestate ab tribuno consules et&mdash;quo quid ulterius priuato timendum foret?&mdash;in uincla etiam duci possent.

<milestone unit="section" n="11"/>sors ut dictatorem diceret&mdash;nam ne id quidem inter collegas conuenerat&mdash; <persName n="2"><foreName>T.</foreName> <surname>Quinctio</surname></persName> euenit. is <persName n="3"><foreName>A.</foreName> <surname>Postumium</surname> <addName>Tubertum</addName></persName>, socerum suum, seuerissimi imperii uirum, dictatorem dixit; ab eo <persName n="2"><foreName>L.</foreName> <surname>Iulius</surname></persName> magister equitum est dictus.

<milestone unit="section" n="12"/>dilectus simul edicitur et iustitium, neque aliud tota urbe agi quam bellum apparari. cognitio uacantium militiae munere post bellum differtur; ita dubii quoque inclinant ad nomina danda. et Hernicis Latinisque milites imperati; utrimque enixe oboeditum dictatori est. </p><p><milestone unit="chapter" n="27"/>

<milestone unit="section" n="1"/>haec omnia celeritate ingenti acta; relictoque <persName n="2"><foreName>Cn.</foreName> <surname>Iulio</surname></persName> consule ad praesidium urbis et <persName n="2"><foreName>L.</foreName> <surname>Iulio</surname></persName> magistro equitum ad subita belli ministeria, ne qua res qua eguissent in castris moraretur, dictator, praeeunte <persName n="2"><foreName>A.</foreName> <surname>Cornelio</surname></persName> pontifice maximo, ludos magnos tumultus causa uouit,

<milestone unit="section" n="2"/>profectusque ab urbe, diuiso cum Quinctio consule exercitu, ad hostes peruenit.

<milestone unit="section" n="3"/><pb id="p.4044" n="Tusculo consu"/>sicut bina castra hostium paruo inter se spatio distantia uiderant, ipsi quoque mille ferme passus ab hoste dictator Tusculo, consul Lanuuio propiorem locum castris ceperunt.

<milestone unit="section" n="4"/>ita quattuor exercitus, totidem munimenta planitiem in medio non paruis modo excursionibus ad proelia, sed uel ad explicandas utrimque acies satis patentem habebant.

<milestone unit="section" n="5"/>nec ex quo castris castra conlata sunt cessatum a leuibus proeliis est, facile patiente dictatore conferendo uires spem uniuersae uictoriae temptato paulatim euentu certaminum suos praecipere.

<milestone unit="section" n="6"/>itaque hostes nulla in proelio iusto relicta spe, noctu adorti castra consulis rem in casum ancipitis euentus committunt. clamor subito ortus non consulis modo uigiles, exercitum deinde omnem, sed dictatorem quoque ex somno exciuit.

<milestone unit="section" n="7"/>ubi praesenti ope res egebant, consul nec animo defecit nec consilio: pars militum portarum stationes firmat, pars corona uallum cingunt.

<milestone unit="section" n="8"/>in alteris apud dictatorem castris quo minus tumultus est, eo plus animaduertitur quid opus facto sit. missum extemplo ad castra subsidium, cui <persName n="3"><foreName>Sp.</foreName> <surname>Postumius</surname> <addName>Albus</addName></persName> legatus praeficitur: ipse parte copiarum paruo circuitu locum maxime secretum ab tumultu petit, unde ex necopinato auersum hostem inuadat.

<milestone unit="section" n="9"/><persName n="2"><foreName>Q.</foreName> <surname>Sulpicium</surname></persName> legatum praeficit castris; <persName n="2"><foreName>M.</foreName> <surname>Fabio</surname></persName> legato adsignat equites, nec ante lucem mouere iubet manum inter nocturnos tumultus moderatu difficilem. omnia quae uel alius imperator prudens et impiger in tali re praeciperet ageretque, praecipit ordine atque agit:

<milestone unit="section" n="10"/><pb id="p.4045" n="ad oppugnanda "/>illud eximium consilii animique specimen et neutiquam uolgatae laudis, quod ultro ad oppugnanda castra hostium, unde maiore agmine profectos exploratum fuerat, <persName n="2"><foreName>M.</foreName> <surname>Geganium</surname></persName> cum cohortibus delectis misit.

<milestone unit="section" n="11"/>qui postquam intentos homines in euentum periculi alieni, pro se incautos neglectis uigiliis stationibusque est adortus, prius paene cepit castra quam oppugnari hostes satis scirent.

<milestone unit="section" n="12"/>inde fumo, ut conuenerat, datum signum ubi conspectum ab dictatore est, exclamat capta hostium castra nuntiarique passim iubet. </p><p><milestone unit="chapter" n="28"/>

<milestone unit="section" n="1"/>et iam lucescebat omniaque sub oculis erant. et Fabius cum equitatu impetum dederat et consul eruptionem e castris in trepidos iam hostes fecerat;

<milestone unit="section" n="2"/>dictator autem parte altera subsidia et secundam aciem adortus, circumagenti se ad dissonos clamores ac subitos tumultus hosti undique obiecerat uictorem peditem equitemque.

<milestone unit="section" n="3"/>circumuenti igitur iam in medio ad unum omnes poenas rebellionis dedissent, ni <persName n="NAMEus-a NAMEius"><foreName>Uettius</foreName> <surname>Messius</surname></persName> ex Uolscis, nobilior uir factis quam genere, iam orbem uoluentes suos increpans clara uoce 'hic praebituri' inquit,

<milestone unit="section" n="4"/>'uos telis hostium estis indefensi, inulti? quid igitur arma habetis, aut quid ultro bellum intulistis, in otio tumultuosi, in bello segnes? quid hic stantibus spei est? an deum aliquem protecturum uos rapturumque hinc putatis?

<milestone unit="section" n="5"/><pb id="p.4046" n="ultimum ac max"/>ferro uia facienda est. hac qua me praegressum uideritis, agite, qui uisuri domos parentes coniuges liberos estis, ite mecum. non murus nec uallum sed armati armatis obstant. uirtute pares, necessitate, quae ultimum ac maximum telum est, superiores estis'.

<milestone unit="section" n="6"/>haec locutum exsequentemque dicta redintegrato clamore secuti dant impressionem qua Postumius Albus cohortes obiecerat; et mouerunt uictorem, donec dictator pedem iam referentibus suis aduenit eoque omne proelium uersum est.

<milestone unit="section" n="7"/>uni uiro Messio fortuna hostium innititur. multa utrimque uolnera, multa passim caedes est; iam ne duces quidem Romani incruenti pugnant.

<milestone unit="section" n="8"/>unus Postumius ictus saxo, perfracto capite acie excessit; non dictatorem umerus uolneratus, non Fabium prope adfixum equo femur, non brachium abscisum consulem ex tam ancipiti proelio submouit. </p><p><milestone unit="chapter" n="29"/>

<milestone unit="section" n="1"/>Messium impetus per stratos caede hostes cum globo fortissimorum iuuenum extulit ad castra Uolscorum, quae nondum capta erant.

<milestone unit="section" n="2"/>eodem omnis acies inclinatur. consul effusos usque ad uallum persecutus ipsa castra uallumque adgreditur; eodem et dictator alia parte copias admouet.

<milestone unit="section" n="3"/>non segnior oppugnatio est quam pugna fuerat. consulem signum quoque intra uallum iniecisse ferunt, quo milites acrius subirent, repetendoque signo primam impressionem factam. et dictator proruto uallo iam in castra proelium intulerat.

<milestone unit="section" n="4"/>tum abici passim arma ac dedi hostes coepti, castrisque et his captis, hostes praeter senatores omnes uenum dati sunt. praedae pars sua cognoscentibus Latinis atque Hernicis reddita, partem sub hasta dictator uendidit; praepositoque consule castris, ipse triumphans inuectus urbem dictatura se abdicauit.

<milestone unit="section" n="5"/><pb id="p.4047" n="securi percuss"/>egregiae dictaturae tristem memoriam faciunt, qui filium ab <persName n="2"><foreName>A.</foreName> <surname>Postumio</surname></persName>, quod occasione bene pugnandi captus iniussu decesserit praesidio, uictorem securi percussum tradunt.

<milestone unit="section" n="6"/>nec libet credere, et licet in uariis opinionibus; et argumento est quod imperia Manliana, non Postumiana appellata sunt, cum qui prior auctor tam saeui exempli foret, occupaturus insignem titulum crudelitatis fuerit. Imperioso quoque Manlio cognomen inditum; Postumius nulla tristi nota est insignitus.

<milestone unit="section" n="7"/><persName n="2"><foreName>Cn.</foreName> <surname>Iulius</surname></persName> consul aedem Apollinis absente collega sine sorte dedicauit. aegre id passus Quinctius cum dimisso exercitus in urbem redisset, nequiquam in senatu est conquestus.

<milestone unit="section" n="8"/>insigni magnis rebus anno additur, nihil tum ad rem Romanam pertinere uisum, quod Carthaginienses, tanti hostes futuri, tum primum per seditiones Siculorum ad partis alterius auxilium in Siciliam exercitum traiecere. </p><p><milestone unit="chapter" n="30"/>

<milestone unit="section" n="1"/>agitatum in urbe ab tribunis plebis ut tribuni militum consulari potestate crearentur nec obtineri potuit. consules fiunt <persName n="3"><foreName>L.</foreName> <surname>Papirius</surname> <addName>Crassus</addName></persName>, <persName n="2"><foreName>L.</foreName> <surname>Iulius</surname></persName>. Aequorum legati foedus ab senatu cum petissent et pro foedere deditio ostentaretur, indutias annorum octo impetrauerunt:

<milestone unit="section" n="2"/>Uolscorum res, super acceptam in Algido cladem, pertinaci certamine inter pacis bellique auctores in iurgia et seditiones uersa:

<milestone unit="section" n="3"/>undique otium fuit Romanis. legem de multarum aestimatione pergratam populo cum ab tribunis parari consules unius ex collegio proditione excepissent, ipsi praeoccupauerunt ferre.

<milestone unit="section" n="4"/><pb id="p.4048" n="dignum dictu a"/>consules <persName n="3"><foreName>L.</foreName> <surname>Sergius</surname> <addName n="added">Fidenas</addName></persName> iterum <persName n="NAMEus-a NAMEius NAMEus"><foreName>Hostius</foreName> <surname>Lucretius</surname> <addName>Tricipitinus</addName></persName>. [nihil dignum dictu actum his consulibus. secuti eos consules <persName n="3"><foreName>A.</foreName> <surname>Cornelius</surname> <addName>Cossus</addName></persName> <persName n="2"><foreName>T.</foreName> <surname>Quinctius</surname></persName>

<milestone unit="section" n="5"/>Poenus iterum.] Ueientes in agrum Romanum excursiones fecerunt. fama fuit quosdam ex Fidenatium iuuentute participes eius populationis fuisse, cognitioque eius rei <persName n="2"><foreName>L.</foreName> <surname>Sergio</surname></persName> et <persName n="2"><foreName>Q.</foreName> <surname>Seruilio</surname></persName> et <persName n="2"><foreName>Mam.</foreName> <surname>Aemilio</surname></persName> permissa.

<milestone unit="section" n="6"/>quidam Ostiam relegati, quod cur per eos dies a Fidenis afuissent parum constabat; colonorum additus numerus, agerque iis bello interemptorum adsignatus.

<milestone unit="section" n="7"/>siccitate eo anno plurimum laboratum est, nec caelestes modo defuerunt aquae, sed terra quoque ingenito umore egens uix ad perennes suffecit amnes.

<milestone unit="section" n="8"/>defectus alibi aquarum circa torridos fontes riuosque stragem siti pecorum morientum dedit; scabie alia absumpta, uolgatique in homines morbi. et primo in agrestes ingruerant seruitiaque; urbs deinde impletur.

<milestone unit="section" n="9"/>nec corpora modo adfecta tabo, sed animos quoque multiplex religio et pleraque externa inuasit, nouos ritus sacrificandi uaticinando inferentibus in domos quibus quaestui sunt capti superstitione animi,

<milestone unit="section" n="10"/>donec publicus iam pudor ad primores ciuitatis peruenit, cernentes in omnibus uicis sacellisque peregrina atque insolita piacula pacis deum exposcendae.

<milestone unit="section" n="11"/>datum inde negotium aedilibus, ut animaduerterent ne qui nisi Romani di neu quo alio more quam patrio colerentur.

<milestone unit="section" n="12"/><pb id="p.4049" n="L Papirium Mu"/>irae aduersus Ueientes in insequentem annum, <persName n="3"><foreName>C.</foreName> <surname>Seruilium</surname> <addName>Ahalam</addName></persName> <persName n="3"><foreName>L.</foreName> <surname>Papirium</surname> <addName>Mugillanum</addName></persName> consules, dilatae sunt. &lt;nihil dignum dictu actum his consulibus. secuti eos <persName n="3"><foreName>A.</foreName> <surname>Cornelius</surname> <addName>Cossus</addName></persName> <persName n="3"><foreName>T.</foreName> <surname>Quinctius</surname> <addName>Poenus</addName></persName> iterum

<milestone unit="section" n="13"/>consules.&gt; tunc quoque ne confestim bellum indiceretur neue exercitus mitterentur, religio obstitit; fetiales prius mittendos ad res repetendas censuere.

<milestone unit="section" n="14"/><pb id="p.4050" n="patrum iurati "/>cum Ueientibus nuper acie dimicatum ad Nomentum et Fidenas fuerat, indutiaeque inde, non pax facta, quarum et dies exierat, et ante diem rebellauerant; missi tamen fetiales; nec eorum, cum more patrum iurati repeterent res, uerba sunt audita.

<milestone unit="section" n="15"/>controuersia inde fuit utrum populi iussu indiceretur bellum an satis esset senatus consultum. peruicere tribuni, denuntiando impedituros se dilectum, ut Quinctius consul de bello ad populum ferret.

<milestone unit="section" n="16"/>omnes centuriae iussere. in eo quoque plebs superior fuit, quod tenuit ne consules in proximum annum crearentur. </p><p><milestone unit="chapter" n="31"/>

<milestone unit="section" n="1"/>tribuni militum consulari potestate quattuor creati sunt, <persName n="3"><foreName>T.</foreName> <surname>Quinctius</surname> <addName>Poenus</addName></persName> ex consulatu <persName n="2"><foreName>C.</foreName> <surname>Furius</surname></persName> <persName n="2"><foreName>M.</foreName> <surname>Postumius</surname></persName> <persName n="3"><foreName>A.</foreName> <surname>Cornelius</surname> <addName>Cossus</addName></persName>.

<milestone unit="section" n="2"/>ex his Cossus praefuit urbi, tres dilectu habito profecti sunt Ueios, documentoque fuere quam plurium imperium bello inutile esset. tendendo ad sua quisque consilia, cum aliud alii uideretur, aperuerunt ad occasionem locum hosti;

<milestone unit="section" n="3"/>incertam namque aciem, signum aliis dari, receptui aliis cani iubentibus, inuasere opportune Ueientes. castra propinqua turbatos ac terga dantes accepere;

<milestone unit="section" n="4"/>plus itaque ignominiae quam cladis est acceptum. maesta ciuitas fuit uinci insueta; odisse tribunos, poscere dictatorem: in eo uerti spes ciuitatis. et cum ibi quoque religio obstaret ne non posset nisi ab consule dici dictator, augures consulti eam religionem exemere.

<milestone unit="section" n="5"/><pb id="p.4051" n="uera eguit ni"/><persName n="2"><foreName>A.</foreName> <surname>Cornelius</surname></persName> dictatorem <persName n="2"><foreName>Mam.</foreName> <surname>Aemilium</surname></persName> dixit et ipse ab eo magister equitum est dictus; adeo, simul fortuna ciuitatis uirtute uera eguit, nihil censoria animaduersio effecit, quo minus regimen rerum ex notata indigne domo peteretur.

<milestone unit="section" n="6"/>Ueientes re secunda elati, missis circum Etruriae populos legatis, iactando tres duces Romanos ab se uno proelio fusos, cum tamen nullam publici consilii societatem mouissent, uoluntarios undique ad spem praedae adsciuerunt.

<milestone unit="section" n="7"/>uni Fidenatium populo rebellare placuit; et tamquam nisi ab scelere bellum ordiri nefas esset, sicut legatorum ante, ita tum nouorum colonorum caede imbutis armis, Ueientibus sese coniungunt.

<milestone unit="section" n="8"/>consultare inde principes duorum populorum, Ueios an Fidenas sedem belli caperent. Fidenae uisae opportuniores; itaque traiecto Tiberi Ueientes Fidenas transtulerunt bellum.

<milestone unit="section" n="9"/>Romae terror ingens erat. accito exercitu a Ueiis, eoque ipso ab re male gesta perculso, castra locantur ante portam Collinam, et in muris armati dispositi, et iustitium in foro tabernaeque clausae, fiuntque omnia castris quam urbi similiora, </p><p><milestone unit="chapter" n="32"/>

<milestone unit="section" n="1"/>cum trepidam ciuitatem praeconibus per uicos

<milestone unit="section" n="2"/><pb id="p.4052" n="prope saepius"/>dimissis dictator ad contionem aduocatam increpuit quod animos ex tam leuibus momentis fortunae suspensos gererent ut parua iactura accepta, quae ipsa non uirtute hostium nec ignauia Romani exercitus sed discordia imperatorum accepta sit, Ueientem hostem sexiens uictum pertimescant Fidenasque prope saepius captas quam oppugnatas.

<milestone unit="section" n="3"/>eosdem et Romanos et hostes esse qui per tot saecula fuerint; eosdem animos, easdem corporis uires, eadem arma gerere. se quoque eundem dictatorem <persName n="2"><foreName>Mam.</foreName> <surname>Aemilium</surname></persName> esse qui antea Ueientium Fidenatiumque adiunctis Faliscis ad Nomentum exercitus fuderit,

<milestone unit="section" n="4"/>et magistrum equitum <persName n="2"><foreName>A.</foreName> <surname>Cornelium</surname></persName> eundem in acie fore qui priore bello tribunus militum, Larte Tolumnio rege Ueientium in conspectu duorum exercituum occiso, spolia opima Iouis Feretrii templo intulerit.

<milestone unit="section" n="5"/>proinde memores secum triumphos, secum spolia, secum uictoriam esse, cum hostibus scelus legatorum contra ius gentium interfectorum, caedem in pace Fidenatium colonorum, indutias ruptas, septimam infelicem defectionem, arma caperent.

<milestone unit="section" n="6"/>simul castra castris coniunxissent, satis confidere nec sceleratissimis hostibus diuturnum ex ignominia exercitus Romani gaudium fore,

<milestone unit="section" n="7"/>et populum Romanum intellecturum quanto melius de re publica meriti sint qui se dictatorem tertium dixerint quam qui ob ereptum censurae regnum labem secundae dictaturae suae imposuerint.

<milestone unit="section" n="8"/>uotis deinde nuncupatis profectus mille et quingentos passus citra Fidenas castra locat, dextra montibus, laeua Tiberi amne saeptus.

<milestone unit="section" n="9"/><persName n="3"><foreName>T.</foreName> <surname>Quinctium</surname> <addName>Poenum</addName></persName> legatum occupare montes iubet occultumque id iugum capere, quod ab tergo hostibus foret.

<milestone unit="section" n="10"/><pb id="p.4053" n="signa profert "/>ipse postero die cum Etrusci pleni animorum ab pristini diei meliore occasione quam pugna in aciem processissent, cunctatus parumper dum speculatores referrent Quinctium euasisse in iugum propinquum arci Fidenarum, signa profert peditumque aciem instructam pleno gradu in hostem inducit;

<milestone unit="section" n="11"/>magistro equitum praecipit ne iniussu pugnam incipiat: se cum opus sit equestri auxilio signum daturum; tum ut memor regiae pugnae, memor opimi doni Romulique ac Iouis Feretri rem gereret. legiones impetu ingenti confligunt.

<milestone unit="section" n="12"/>Romanus odio accensus impium Fidenatem, praedonem Ueientem, ruptores indutiarum, cruentos legatorum infanda caede, respersos sanguine colonorum suorum, perfidos socios, imbelles hostes compellans, factis simul dictisque odium explet. </p><p><milestone unit="chapter" n="33"/>

<milestone unit="section" n="1"/>concusserat primo statim congressu hostem cum repente patefactis Fidenarum portis noua erumpit acies, inaudita ante id tempus inuisitataque.

<milestone unit="section" n="2"/>ignibus armata ingens multitudo facibusque ardentibus tota conlucens, uelut fanatico instincta cursu in hostem ruit, formaque insolitae pugnae Romanos parumper exterruit.

<milestone unit="section" n="3"/>tum dictator, magistro equitum equitibusque, tum ex montibus Quinctio accito, proelium ciens ipse in sinistrum cornu, quod, incendio similius quam proelio,

<milestone unit="section" n="4"/>territum cesserat flammis, accurrit claraque uoce 'fumone uicti' inquit, 'uelut examen apum, loco uestro exacti inermi cedetis hosti? non ferro exstinguitis ignes? non faces has ipsas pro se quisque, si igni, non telis pugnandum est, ereptas ultro infertis?

<milestone unit="section" n="5"/><pb id="p.4054" n="hoc uos uestro"/>agite, nominis Romani ac uirtutis patrum uestraeque memores uertite incendium hoc in hostium urbem, et suis flammis delete Fidenas, quas uestris beneficiis placare non potuistis. legatorum hoc uos uestrorum colonorumque sanguis uastatique fines monent.' ad imperium dictatoris mota cuncta acies.

<milestone unit="section" n="6"/>faces partim emissae excipiuntur, partim ui eripiuntur: utraque acies armatur igni.

<milestone unit="section" n="7"/>magister equitum et ipse nouat pugnam equestrem; frenos ut detrahant equis imperat, et ipse princeps calcaribus subditis euectus effreno equo in medios ignes infertur, et alii concitati equi libero cursu ferunt equitem in hostem.

<milestone unit="section" n="8"/>puluis elatus mixtusque fumo lucem ex oculis uirorum equorumque aufert. ea quae militem terruerat species nihil terruit equos; ruinae igitur similem stragem eques quacumque peruaserat dedit.

<milestone unit="section" n="9"/>clamor deinde accidit nouus; qui cum utramque mirabundam in se aciem uertisset, dictator exclamat Quinctium legatum et suos ab tergo hostem adortos; ipse redintegrato clamore infert acrius signa.

<milestone unit="section" n="10"/>cum duae acies, duo diuersa proelia circumuentos Etruscos et a fronte et ab tergo urgerent, neque in castra retro neque in montes, unde se nouus hostis obiecerat, iter fugae esset, et equitem passim liberi frenis distulissent equi, Ueientium maxima pars Tiberim effusi petunt, Fidenatium qui supersunt ad urbem Fidenas tendunt.

<milestone unit="section" n="11"/>infert pauidos fuga in mediam caedem; obtruncantur in ripis; alios in aquam compulsos gurgites ferunt; etiam peritos nandi lassitudo et uolnera et pauor degrauant; pauci ex multis tranant.

<milestone unit="section" n="12"/><pb id="p.4055" n="Romanos sequen"/>alterum agmen fertur per castra in urbem. eadem et Romanos sequentes impetus rapit, Quinctium maxime et cum eo degressos modo de montibus, recentissimum ad laborem militem, quia ultimo proelio aduenerat. </p><p><milestone unit="chapter" n="34"/>

<milestone unit="section" n="1"/>hi postquam mixti hostibus portam intrauere, in muros euadunt, suisque capti oppidi signum ex muro tollunt.

<milestone unit="section" n="2"/>quod ubi dictator conspexit&mdash;iam enim et ipse in deserta hostium castra penetrauerat&mdash;, cupientem militem discurrere ad praedam, spe iniecta maioris in urbe praedae, ad portam ducit, receptusque intra muros in arcem quo ruere fugientium turbam uidebat pergit;

<milestone unit="section" n="3"/>nec minor caedes in urbe quam in proelio fuit donec abiectis armis nihil praeter uitam petentes dictatori deduntur.

<milestone unit="section" n="4"/>urbs castraque diripiuntur. postero die singulis captiuis ab equite ac centurione sorte ductis et, quorum eximia uirtus fuerat, binis, aliis sub corona uenundatis, exercitum uictorem opulentumque praeda triumphans dictator Romam reduxit;

<milestone unit="section" n="5"/>iussoque magistro equitum abdicare se magistratu, ipse deinde abdicat, die sexto decimo reddito in pace imperio quod in bello trepidisque rebus acceperat.

<milestone unit="section" n="6"/>classi quoque ad Fidenas pugnatum cum Ueientibus quidam in annales rettulere, rem aeque difficilem atque incredibilem, nec nunc lato satis ad hoc amne et tum aliquanto,

<milestone unit="section" n="7"/><pb id="p.4056" n="maius ut fit"/>ut a ueteribus accepimus, artiore, nisi in traiectus forte fluminis prohibendo aliquarum nauium concursum in maius, ut fit, celebrantes naualis uictoriae uanum titulum appetiuere. </p><p><milestone unit="chapter" n="35"/>

<milestone unit="section" n="1"/>insequens annus tribunos militares consulari potestate habuit <persName n="3"><foreName>A.</foreName> <surname>Sempronium</surname> <addName>Atratinum</addName></persName> <persName n="3"><foreName>L.</foreName> <surname>Quinctium</surname> <addName>Cincinnatum</addName></persName> <persName n="3"><foreName>L.</foreName> <surname>Furium</surname> <addName>Medullinum</addName></persName> <persName n="3"><foreName>L.</foreName> <surname>Horatium</surname> <addName>Barbatum</addName></persName>.

<milestone unit="section" n="2"/>Ueientibus annorum uiginti indutiae datae et Aequis triennii, cum plurium annorum petissent; et a seditionibus urbanis otium fuit.

<milestone unit="section" n="3"/>annum insequentem neque bello foris neque domi seditione insignem ludi bello uoti celebrem et tribunorum militum apparatu et finitimorum concursu fecere.

<milestone unit="section" n="4"/>tribuni consulari potestate erant &lt;Ap.&gt; Claudius Crassus <persName n="3"><foreName>Sp.</foreName> <surname>Nautius</surname> <addName>Rutulus</addName></persName>, <persName n="3"><foreName>L.</foreName> <surname>Sergius</surname> <addName n="added">Fidenas</addName></persName> <persName n="3"><foreName>Sex.</foreName> <surname>Iulius</surname> <addName>Iulus</addName></persName>. spectaculum comitate etiam hospitum, ad quam publice consenserant, aduenis gratius fuit.

<milestone unit="section" n="5"/>post ludos contiones seditiosae tribunorum plebi fuerunt, obiurgantium multitudinem quod admiratione eorum quos odisset,

<milestone unit="section" n="6"/><pb id="p.4057" n="non auderet s"/>stupens in aeterno se ipsa teneret seruitio, et non modo ad spem consulatus in partem reuocandam adspirare non auderet, sed ne in tribunis quidem militum creandis, quae communia essent comitia patrum ac plebis, aut sui aut suorum meminisset.

<milestone unit="section" n="7"/>desineret ergo mirari cur nemo de commodis plebis ageret; eo impendi laborem ac periculum unde emolumentum atque honos speretur; nihil non adgressuros homines si magna conatis magna praemia proponantur;

<milestone unit="section" n="8"/>ut quidem aliquis tribunus plebis ruat caecus in certamina periculo ingenti, fructu nullo, ex quibus pro certo habeat, patres, aduersus quos tenderet, bello inexpiabili se persecuturos, apud plebem, pro qua dimicauerit, nihilo se honoratiorem fore, neque sperandum neque postulandum esse.

<milestone unit="section" n="9"/>magnos animos magnis honoribus fieri. neminem se plebeium contempturum ubi contemni desissent. experiundam rem denique in uno aut altero esse sitne aliqui plebeius ferendo magno honori an portento simile miraculoque sit fortem ac strenuum uirum aliquem exsistere ortum ex plebe.

<milestone unit="section" n="10"/>summa ui expugnatum esse ut tribuni militum consulari potestate et ex plebe crearentur. petisse uiros domi militiaeque spectatos; primis annis suggillatos, repulsos, risui patribus fuisse; desisse postremo praebere ad contumeliam os.

<milestone unit="section" n="11"/>nec se uidere cur non lex quoque abrogetur, qua id liceat quod nunquam futurum sit; minorem quippe ruborem fore in iuris iniquitate, quam si per indignitatem ipsorum praetereantur. </p><p><milestone unit="chapter" n="36"/>

<milestone unit="section" n="1"/>huius generis orationes cum adsensu auditae incitauere quosdam ad petendum tribunatum militum, alium alia de commodis plebis laturum se in magistratu profitentem.

<milestone unit="section" n="2"/><pb id="p.4058"/>agri publici diuidendi coloniarumque deducendarum ostentatae spes et uectigali possessoribus agrorum imposito in stipendium militum erogandi aeris.

<milestone unit="section" n="3"/>captatum deinde tempus ab tribunis militum, quo per discessum hominum ab urbe, cum patres clandestina denuntiatione reuocati ad diem certam essent, senatus consultum fieret absentibus tribunis

<milestone unit="section" n="4"/>plebi ut quoniam Uolscos in Hernicorum agros praedatum exisse fama esset, ad rem inspiciendam tribuni militum proficiscerentur consulariaque comitia haberentur.

<milestone unit="section" n="5"/>profecti <persName n="2"><foreName>Ap.</foreName> <surname>Claudium</surname></persName>, filium decemuiri, praefectum urbis relinquunt, impigrum iuuenem et iam inde ab incunabulis imbutum odio tribunorum plebisque. tribuni plebi nec cum absentibus iis qui senatus consultum fecerant, nec cum Appio, transacta re, quod contenderent, fuit. </p><p><milestone unit="chapter" n="37"/>

<milestone unit="section" n="1"/>creati consules sunt <persName n="3"><foreName>C.</foreName> <surname>Sempronius</surname> <addName>Atratinus</addName></persName> <persName n="3"><foreName>Q.</foreName> <surname>Fabius</surname> <addName>Uibulanus</addName></persName>. peregrina res, sed memoria digna traditur eo anno facta, Uolturnum, Etruscorum urbem, quae nunc Capua est, ab Samnitibus captam, Capuamque ab duce eorum Capye uel, quod propius uero est, a campestri agro appellatam.

<milestone unit="section" n="2"/>cepere autem, prius bello fatigatis Etruscis, in societatem urbis agrorumque accepti, deinde festo die graues somno epulisque incolas ueteres noui coloni nocturna caede adorti.

<milestone unit="section" n="3"/><pb id="p.4059" n="rettulerant im"/>his rebus actis, consules ii, quos diximus, idibus Decembribus magistratum occepere. iam non solum qui ad id missi erant rettulerant imminere Uolscum bellum,

<milestone unit="section" n="4"/>sed legati quoque ab Latinis et Hernicis nuntiabant non ante unquam Uolscos nec ducibus legendis nec exercitui scribendo intentiores fuisse;

<milestone unit="section" n="5"/>uolgo fremere aut in perpetuum arma bellumque obliuioni danda iugumque accipiendum, aut iis cum quibus de imperio certetur, nec uirtute nec patientia nec disciplina rei militaris cedendum esse.

<milestone unit="section" n="6"/>haud uana attulere; sed nec perinde patres moti sunt, et <persName n="2"><foreName>C.</foreName> <surname>Sempronius</surname></persName> cui ea prouincia sorti euenit tamquam constantissimae rei fortunae fretus, quod uictoris populi aduersus uictos dux esset omnia temere ac neglegenter egit,

<milestone unit="section" n="7"/>adeo ut disciplinae Romanae plus in Uolsco exercitu quam in Romano esset. ergo fortuna, ut saepe alias, uirtutem est secuta.

<milestone unit="section" n="8"/>primo proelio, quod ab Sempronio incaute inconsulteque commissum est, non subsidiis firmata acie, non equite apte locato concursum est.

<milestone unit="section" n="9"/>clamor indicium primum fuit qua res inclinatura esset, excitatior crebriorque ab hoste sublatus: ab Romanis dissonus, impar, segnius saepe iteratus [incerto clamore] prodidit pauorem animorum.

<milestone unit="section" n="10"/>eo ferocior inlatus hostis urgere scutis, micare gladiis. altera ex parte nutant circumspectantibus galeae, et incerti trepidant applicantque se turbae;

<milestone unit="section" n="11"/>signa nunc resistentia deseruntur ab antesignanis, nunc inter suos manipulos recipiuntur. nondum fuga certa, nondum uictoria erat; tegi magis Romanus quam pugnare; Uolscus inferre signa, urgere aciem, plus caedis hostium uidere quam fugae. </p><p><milestone unit="chapter" n="38"/>

<milestone unit="section" n="1"/><pb id="p.4060" n="obiurgante atq"/>iam omnibus locis ceditur, nequiquam Sempronio consule obiurgante atque hortante. nihil nec imperium nec maiestas ualebat, dataque mox terga hostibus forent,

<milestone unit="section" n="2"/>ni <persName n="2"><foreName>Sex.</foreName> <surname>Tempanius</surname></persName>, decurio equitum, labante iam re praesenti animo subuenisset. qui cum magna uoce exclamasset ut equites, qui saluam rem publicam uellent esse,

<milestone unit="section" n="3"/>ex equis desilirent, omnium turmarum equitibus uelut ad consulis imperium motis, 'nisi haec' inquit, 'parmata cohors sistit impetum hostium, actum de imperio est. sequimini pro uexillo cuspidem meam; ostendite Romanis Uolscisque neque equitibus uobis ullos equites nec peditibus esse pedites pares'.

<milestone unit="section" n="4"/>cum clamore comprobata adhortatio esset, uadit alte cuspidem gerens. quacumque incedunt, ui uiam faciunt; eo se inferunt obiectis parmis, ubi suorum plurimum laborem uident.

<milestone unit="section" n="5"/>restituitur omnibus locis pugna, in quae eos impetus tulit; nec dubium erat quin, si tam pauci simul obire omnia possent, terga daturi hostes fuerint. </p><p><milestone unit="chapter" n="39"/>

<milestone unit="section" n="1"/>et cum iam parte nulla sustinerentur, dat signum Uolscus imperator, ut parmatis, nouae cohorti hostium, locus detur donec impetu inlati ab suis excludantur.

<milestone unit="section" n="2"/>quod ubi est factum, interclusi equites nec perrumpere eadem qua transierant posse,

<milestone unit="section" n="3"/>ibi maxime confertis hostibus qua uiam fecerant, et consul legionesque Romanae cum quod tegumen modo omnis exercitus fuerat nusquam uiderent, ne tot fortissimos uiros interclusos opprimeret hostis, tendunt in quemcumque casum.

<milestone unit="section" n="4"/><pb id="p.4061" n="legiones susti"/>diuersi Uolsci hinc consulem ac legiones sustinere, altera fronte instare Tempanio atque equitibus; qui cum saepe conati nequissent perrumpere ad suos, tumulo quodam occupato in orbem se tutabantur, nequaquam inulti; nec pugnae finis ante noctem fuit.

<milestone unit="section" n="5"/>consul quoque nusquam remisso certamine dum quicquam superfuit lucis hostem tenuit.

<milestone unit="section" n="6"/>nox incertos diremit; tantusque ab imprudentia euentus utraque castra tenuit pauor ut relictis sauciis et magna parte impedimentorum ambo pro uictis exercitus se in montes proximos reciperent.

<milestone unit="section" n="7"/>tumulus tamen circumsessus ultra mediam noctem est; quo cum circumsedentibus nuntiatum esset castra deserta esse, uictos rati suos et ipsi, qua quemque in tenebris pauor tulit, fugerunt.

<milestone unit="section" n="8"/>Tempanius metu insidiarum suos ad lucem tenuit. digressus deinde ipse cum paucis speculatum, cum ab sauciis hostibus sciscitando comperisset castra Uolscorum deserta esse, laetus ab tumulo suos deuocat et in castra Romana penetrat.

<milestone unit="section" n="9"/>ubi cum uasta desertaque omnia atque eandem quam apud hostes foeditatem inuenisset, priusquam Uolscos cognitus error reduceret, quibus poterat sauciis ductis secum, ignarus quam regionem consul petisset, ad urbem proximis itineribus pergit. </p><p><milestone unit="chapter" n="40"/>

<milestone unit="section" n="1"/>iam eo fama pugnae aduersae castrorumque desertorum perlata erat, et ante omnia deplorati erant equites non priuato magis quam publico luctu,

<milestone unit="section" n="2"/>Fabiusque consul terrore urbi quoque iniecto stationem ante portas agebat, cum equites procul uisi non sine terrore ab dubiis quinam essent, mox cogniti tantam ex metu laetitiam fecere, ut clamor urbem peruaderet gratulantium saluos uictoresque redisse equites, et ex maestis paulo ante domibus

<milestone unit="section" n="3"/><pb id="p.4062" n="prae gaudio de"/> quae conclamauerant suos, procurreretur in uias, pauidaeque matres ac coniuges, oblitae prae gaudio decoris, obuiam agmini occurrerent, in suos quaeque simul corpore atque animo, uix prae gaudio compotes, effusae.

<milestone unit="section" n="4"/>tribunis plebi qui <persName n="2"><foreName>M.</foreName> <surname>Postumio</surname></persName> et <persName n="2"><foreName>T.</foreName> <surname>Quinctio</surname></persName> diem dixerant, quod ad Ueios eorum opera male pugnatum esset, occasio uisa est per recens odium Semproni consulis renouandae in eos inuidiae.

<milestone unit="section" n="5"/>itaque aduocata contione cum proditam Ueiis rem publicam esse ab ducibus, proditum deinde, quia illis impune fuerit, in Uolscis ab consule exercitum, traditos ad caedem fortissimos equites, deserta foede castra uociferati essent,

<milestone unit="section" n="6"/><persName n="2"><foreName>C.</foreName> <surname>Iunius</surname></persName>, unus ex tribunis, Tempanium equitem uocari iussit coramque ei '<persName n="2"><foreName>Sex.</foreName> <surname>Tempani</surname></persName>' inquit, 'quaero de te arbitrerisne <persName n="2"><foreName>C.</foreName> <surname>Sempronium</surname></persName> consulem aut in tempore pugnam inisse aut firmasse subsidiis aciem aut ullo boni consulis functum officio;

<milestone unit="section" n="7"/>et tune ipse, uictis legionibus Romanis, tuo consilio equitem ad pedes deduxeris restituerisque pugnam; excluso deinde ab acie nostra tibi atque equitibus num aut consul ipse subuenerit aut miserit praesidium;

<milestone unit="section" n="8"/>postero denique die ecquid praesidii usquam habueris, an tu cohorsque in castra uestra uirtute perruperitis; ecquem in castris consulem, ecquem exercitum inueneritis an deserta castra, relictos saucios milites.

<milestone unit="section" n="9"/>haec pro uirtute tua fideque, qua una hoc bello res publica stetit, dicenda tibi sunt hodie; denique ubi <persName n="2"><foreName>C.</foreName> <surname>Sempronius</surname></persName>, ubi legiones nostrae sint; desertus sis an deserueris consulem exercitumque; uicti denique simus an uicerimus.' </p><p><milestone unit="chapter" n="41"/>

<milestone unit="section" n="1"/><pb id="p.4063" n="alieno laeta"/>aduersus haec Tempani oratio incompta fuisse dicitur, ceterum militariter grauis, non suis uana laudibus, non crimine alieno laeta:

<milestone unit="section" n="2"/>quanta prudentia rei bellicae in <persName n="2"><foreName>C.</foreName> <surname>Sempronio</surname></persName> esset, non militis de imperatore existimationem esse, sed populi Romani fuisse, cum eum comitiis consulem legeret.

<milestone unit="section" n="3"/>itaque ne ab se imperatoria consilia neu consulares artes exquirerent, quae pensitanda quoque magnis animis atque ingeniis essent; sed quod uiderit referre posse.

<milestone unit="section" n="4"/>uidisse autem se priusquam ab acie intercluderetur consulem in prima acie pugnantem, adhortantem, inter signa Romana telaque hostium uersantem.

<milestone unit="section" n="5"/>postea se a conspectu suorum ablatum ex strepitu tamen et clamore sensisse usque ad noctem extractum certamen; nec ad tumulum quem ipse tenuerat prae multitudine hostium credere perrumpi potuisse.

<milestone unit="section" n="6"/>exercitus ubi esset se nescire; arbitrari, uelut ipse in re trepida loci praesidio se suosque sit tutatus, sic consulem seruandi exercitus causa loca tutiora castris cepisse;

<milestone unit="section" n="7"/>nec Uolscorum meliores res esse credere quam populi Romani; fortunam noctemque omnia erroris mutui implesse. precantemque deinde ne se fessum labore ac uolneribus tenerent, cum ingenti laude non uirtutis magis quam moderationis dimissum.

<milestone unit="section" n="8"/>cum haec agerentur, iam consul uia Labicana ad fanum Quietis erat. eo missa plaustra iumentaque alia ab urbe exercitum adfectum proelio ac uia nocturna excepere.

<milestone unit="section" n="9"/>paulo post in urbem est ingressus consul, non ab se magis enixe amouens culpam quam Tempanium meritis laudibus ferens.

<milestone unit="section" n="10"/><pb id="p.4064" n="ducibus M Pos"/>maestae ciuitati ab re male gesta et iratae ducibus <persName n="2"><foreName>M.</foreName> <surname>Postumius</surname></persName> reus obiectus, qui tribunus militum pro consule ad Ueios fuerat, decem milibus aeris grauis damnatur.

<milestone unit="section" n="11"/><persName n="2"><foreName>T.</foreName> <surname>Quinctium</surname></persName> collegam eius, quia et in Uolscis consul auspicio dictatoris Postumi Tuberti et ad Fidenas legatus dictatoris alterius <persName n="2"><foreName>Mam.</foreName> <surname>Aemili</surname></persName> res prospere gesserat, totam culpam eius temporis in praedamnatum collegam transferentem omnes tribus absoluerunt.

<milestone unit="section" n="12"/>profuisse ei Cincinnati patris memoria dicitur, uenerabilis uiri, et exactae iam aetatis <persName n="NAMEus-a NAMEius"><foreName>Capitolinus</foreName> <surname>Quinctius</surname></persName>, suppliciter orans ne se, breui reliquo uitae spatio, tam tristem nuntium ferre ad Cincinnatum paterentur. </p><p><milestone unit="chapter" n="42"/>

<milestone unit="section" n="1"/>plebs tribunos plebi absentes <persName n="2"><foreName>Sex.</foreName> <surname>Tempanium</surname></persName> &lt;M.&gt; Asellium <persName n="2"><foreName>Ti.</foreName> <surname>Antistium</surname></persName> <persName n="2"><foreName>Ti.</foreName> <surname>Spurillium</surname></persName> fecit, quos et pro centurionibus sibi praefecerant Tempanio auctore equites.

<milestone unit="section" n="2"/>senatus cum odio Semproni consulare nomen offenderet, tribunos militum consulari potestate creari iussit. creati sunt <persName n="3"><foreName>L.</foreName> <surname>Manlius</surname> <addName>Capitolinus</addName></persName> <persName n="3"><foreName>Q.</foreName> <surname>Antonius</surname> <addName>Merenda</addName></persName> <persName n="3"><foreName>L.</foreName> <surname>Papirius</surname> <addName>Mugillanus</addName></persName>.

<milestone unit="section" n="3"/>principio statim anni <persName n="2"><foreName>L.</foreName> <surname>Hortensius</surname></persName> tribunus plebis <persName n="2"><foreName>C.</foreName> <surname>Sempronio</surname></persName>, consuli anni prioris, diem dixit. quem cum quattuor collegae inspectante populo Romano orarent ne imperatorem suum innoxium, in quo nihil praeter fortunam reprehendi posset, uexaret, aegre Hortensius pati, temptationem eam credens esse perseuerantiae suae,

<milestone unit="section" n="4"/>nec precibus tribunorum, quae in speciem modo iactentur, sed auxilio confidere reum.

<milestone unit="section" n="5"/><pb id="p.4065" n="innocentiae an"/>itaque modo ad eum conuersus, ubi illi patricii spiritus, ubi subnixus et fidens innocentiae animus esset quaerebat; sub tribunicia umbra consularem uirum delituisse;

<milestone unit="section" n="6"/>modo ad collegas: 'uos autem, si reum perago, quid acturi estis? an erepturi ius populo et euersuri tribuniciam potestatem?'

<milestone unit="section" n="7"/>cum illi et de Sempronio et de omnibus summam populi Romani potestatem esse dicerent, nec se iudicium populi tollere aut uelle aut posse, sed si preces suae pro imperatore, qui sibi parentis esset loco,

<milestone unit="section" n="8"/>non ualuissent, se uestem cum eo mutaturos, tum Hortensius 'non uidebit' inquit, 'plebs Romana sordidatos tribunos suos. <persName n="2"><foreName>C.</foreName> <surname>Sempronium</surname></persName> nihil moror, quando hoc est in imperio consecutus ut tam carus esset militibus'.

<milestone unit="section" n="9"/>nec pietas quattuor tribunorum quam Hortensi tam placabile ad iustas preces ingenium pariter plebi patribusque gratius fuit.

<milestone unit="section" n="10"/>non diutius fortuna Aequis indulsit, qui ambiguam uictoriam Uolscorum pro sua amplexi fuerant. </p><p><milestone unit="chapter" n="43"/>

<milestone unit="section" n="1"/>proximo anno, <persName n="3"><foreName>Num.</foreName> <surname>Fabio</surname> <addName>Uibulano</addName></persName> <persName n="3"><foreName>T.</foreName> <surname>Quinctio</surname> <genName>Capitolini filio</genName> <addName n="postgen">Capitolino</addName></persName> consulibus, ductu Fabii, cui sorte ea prouincia euenerat, nihil dignum memoratu actum;

<milestone unit="section" n="2"/>cum trepidam tantum ostendissent aciem Aequi, turpi fuga funduntur, haud magno consulis decore. itaque triumphus negatus, ceterum ob Sempronianae cladis leuatam ignominiam ut ouans urbem intraret concessum est.

<milestone unit="section" n="3"/><pb id="p.4066" n="ab duplicando "/>quemadmodum bellum minore quam timuerant dimicatione erat perfectum, sic in urbe ex tranquillo necopinata moles discordiarum inter plebem ac patres exorta est, coepta ab duplicando quaestorum numero.

<milestone unit="section" n="4"/>quam rem, praeter duos urbanos quaestores &lt;ut crearentur alii quaestores&gt; duo qui consulibus ad ministeria belli praesto essent, a consulibus relatam cum et patres summa ope adprobassent, tribuni plebi certamen intulerunt ut pars quaestorum&mdash;nam ad id tempus patricii creati erant&mdash;ex plebe fieret.

<milestone unit="section" n="5"/>aduersus quam actionem primo et consules et patres summa ope adnisi sunt concedendo deinde ut quemadmodum in tribunis consulari potestate creandis [usi sunt adaeque], &lt;sic&gt; in quaestoribus liberum esset arbitrium populi, cum parum proficerent, totam rem de augendo quaestorum numero omittunt.

<milestone unit="section" n="6"/>excipiunt omissam tribuni, aliaeque subinde, inter quas et agrariae legis, seditiosae actiones exsistunt; propter quos motus cum senatus consules quam tribunos creari mallet, neque posset per intercessiones tribunicias senatus consultum fieri,

<milestone unit="section" n="7"/>res publica a consulibus ad interregnum, neque id ipsum&mdash;nam coire patricios tribuni prohibebant &mdash;sine certamine ingenti, redit.

<milestone unit="section" n="8"/><pb id="p.4067" n="coire ad prode"/>cum pars maior insequentis anni per nouos tribunos plebi et aliquot interreges certaminibus extracta esset, modo prohibentibus tribunis patricios coire ad prodendum interregem, modo interregem interpellantibus ne senatus consultum de comitiis consularibus faceret,

<milestone unit="section" n="9"/>postremo <persName n="3"><foreName>L.</foreName> <surname>Papirius</surname> <addName>Mugillanus</addName></persName> proditus interrex, castigando nunc patres, nunc tribunos plebi, desertam omissamque ab hominibus rem publicam, deorum prouidentia curaque exceptam memorabat Ueientibus indutiis et cunctatione Aequorum stare.

<milestone unit="section" n="10"/>unde si quid increpet terroris, sine patricio magistratu placere rem publicam opprimi? non exercitum, non ducem scribendo exercitui esse? an bello intestino bellum externum propulsaturos?

<milestone unit="section" n="11"/>quae si in unum conueniant, uix deorum opibus quin obruatur Romana res resisti posse. quin illi, remittendo de summa quisque iuris, mediis copularent concordiam,

<milestone unit="section" n="12"/>patres patiendo tribunos militum pro consulibus fieri, tribuni plebi non intercedendo quo minus quattuor quaestores promisce de plebe ac patribus libero suffragio populi fierent? </p><p><milestone unit="chapter" n="44"/>

<milestone unit="section" n="1"/>tribunicia primum comitia sunt habita. creati tribuni consulari potestate omnes patricii, <persName n="3"><foreName>L.</foreName> <surname>Quinctius</surname> <addName>Cincinnatus</addName></persName> tertium <persName n="3"><foreName>L.</foreName> <surname>Furius</surname> <addName>Medullinus</addName></persName> iterum <persName n="2"><foreName>M.</foreName> <surname>Manlius</surname></persName> <persName n="3"><foreName>A.</foreName> <surname>Sempronius</surname> <addName>Atratinus</addName></persName>.

<milestone unit="section" n="2"/><pb id="p.4068" n="plebis et frat"/>hoc tribuno comitia quaestorum habente, petentibusque inter aliquot plebeios filio &lt;A.&gt; Antisti tribuni plebis et fratre alterius tribuni plebis <persName n="2"><foreName>Sex.</foreName> <surname>Pompili</surname></persName>, nec potestas nec suffragatio horum ualuit quin quorum patres auosque consules uiderant eos nobilitate praeferrent.

<milestone unit="section" n="3"/>furere omnes tribuni plebi, ante omnes Pompilius Antistiusque, repulsa suorum accensi.

<milestone unit="section" n="4"/>quidnam id rei esset? non suis beneficiis, non patrum iniuriis, non denique usurpandi libidine, cum liceat quod ante non licuerit, si non tribunum militarem, ne quaestorem quidem quemquam ex plebe factum.

<milestone unit="section" n="5"/>non ualuisse patris pro filio, fratris pro fratre preces, tribunorum plebis, potestatis sacrosanctae, ad auxilium libertatis creatae. fraudem profecto in re esse, et <persName n="2"><foreName>A.</foreName> <surname>Sempronium</surname></persName> comitiis plus artis adhibuisse quam fidei. eius iniuria queri suos honore deiectos.

<milestone unit="section" n="6"/>itaque cum in ipsum, et innocentia tutum et magistratu, in quo tunc erat, impetus fieri non posset, flexere iras in <persName n="2"><foreName>C.</foreName> <surname>Sempronium</surname></persName>, patruelem Atratini, eique ob ignominiam Uolsci belli adiutore collega <persName n="2"><foreName>M.</foreName> <surname>Canuleio</surname></persName> diem dixere.

<milestone unit="section" n="7"/>subinde ab iisdem tribunis mentio in senatu de agris diuidendis inlata est, cui actioni semper acerrime <persName n="2"><foreName>C.</foreName> <surname>Sempronius</surname></persName> restiterat, ratis, id quod erat, aut deposita causa leuiorem futurum apud patres reum aut perseuerantem sub iudicii tempus plebem offensurum.

<milestone unit="section" n="8"/>aduersae inuidiae obici maluit et suae nocere causae quam publicae deesse,

<milestone unit="section" n="9"/><pb id="p.4069" n="alium debere "/>stetitque in eadem sententia ne qua largitio, cessura in trium gratiam tribunorum, fieret; nec tum agrum plebi, sed sibi inuidiam quaeri; se quoque subiturum eam tempestatem forti animo; nec senatui tanti se ciuem aut quemquam alium debere esse, ut in parcendo uni malum publicum fiat.

<milestone unit="section" n="10"/>nihilo demissiore animo, cum dies uenit causa ipse pro se dicta, nequiquam omnia expertis patribus ut mitigarent plebem, quindecim milibus aeris damnatur.

<milestone unit="section" n="11"/>eodem anno Postumia uirgo Uestalis de incestu causam dixit, crimine innoxia, ab suspicione propter cultum amoeniorem ingeniumque liberius quam uirginem decet parum abhorrens.

<milestone unit="section" n="12"/>eam ampliatam, deinde absolutam pro collegii sententia pontifex maximus abstinere iocis colique sancte potius quam scite iussit. eodem anno a Campanis Cumae, quam Graeci tum urbem tenebant, capiuntur.

<milestone unit="section" n="13"/>insequens annus tribunos militum consulari potestate habuit Agrippam Menenium Lanatum <persName n="3"><foreName>P.</foreName> <surname>Lucretium</surname> <addName>Tricipitinum</addName></persName> <persName n="3"><foreName>Sp.</foreName> <surname>Nautium</surname> <addName>Rutulum</addName></persName>, </p><p><milestone unit="chapter" n="45"/>

<milestone unit="section" n="1"/>annus, felicitate populi Romani, periculo potius ingenti quam clade insignis. seruitia urbem ut incenderent distantibus locis coniurarunt, populoque ad opem passim ferendam tectis intento ut arcem Capitoliumque armati occuparent.

<milestone unit="section" n="2"/>auertit nefanda consilia Iuppiter, indicioque duorum comprehensi sontes poenas dederunt. indicibus dena milia grauis aeris, quae tum diuitiae habebantur, ex aerario numerata et libertas praemium fuit.

<milestone unit="section" n="3"/>bellum inde ab Aequis reparari coeptum; et nouos hostes Labicanos consilia cum ueteribus iungere, haud incertis auctoribus Romam est allatum.

<milestone unit="section" n="4"/><pb id="p.4070" n="responsa inde "/>Aequorum iam uelut anniuersariis armis adsueuerat ciuitas; Labicos legati missi cum responsa inde rettulissent dubia, quibus nec tum bellum parari nec diuturnam pacem fore appareret, Tusculanis negotium datum aduerterent animos ne quid noui tumultus Labicis oreretur.

<milestone unit="section" n="5"/>ad insequentis anni tribunos militum consulari potestate, inito magistratu, legati ab Tusculo uenerunt, <persName n="3"><foreName>L.</foreName> <surname>Sergium</surname> <addName>Fidenatem</addName></persName> <persName n="3"><foreName>M.</foreName> <surname>Papirium</surname> <addName>Mugillanum</addName></persName> <persName n="3"><foreName>C.</foreName> <surname>Seruilium</surname> <genName>Prisci filium</genName></persName>, quo dictatore Fidenae captae fuerant.

<milestone unit="section" n="6"/>nuntiabant legati Labicanos arma cepisse et cum Aequorum exercitu depopulatos agrum Tusculanum castra in Algido posuisse.

<milestone unit="section" n="7"/>tum Labicanis bellum indictum; factoque senatus consulto ut duo ex tribunis ad bellum proficiscerentur, unus res Romae curaret, certamen subito inter tribunos exortum; se quisque belli ducem potiorem ferre, curam urbis ut ingratam ignobilemque aspernari.

<milestone unit="section" n="8"/>cum parum decorum inter collegas certamen mirabundi patres conspicerent, <persName n="2"><foreName>Q.</foreName> <surname>Seruilius</surname></persName> 'quando nec ordinis huius ulla' inquit, 'nec rei publicae est uerecundia, patria maiestas altercationem istam dirimet. filius meus extra sortem urbi praeerit. bellum utinam, qui adpetunt, consideratius concordiusque quam cupiunt gerant'. </p><p><milestone unit="chapter" n="46"/>

<milestone unit="section" n="1"/>dilectum haberi non ex toto passim populo placuit; decem tribus sorte ductae sunt; ex iis scriptos iuniores duo tribuni ad bellum duxere.

<milestone unit="section" n="2"/>coepta inter eos in urbe certamina cupiditate eadem imperii multo impensius in castris accendi; nihil sentire idem, pro sententia pugnare; sua consilia uelle, sua imperia sola rata esse; contemnere in uicem et contemni,

<milestone unit="section" n="3"/>donec castigantibus legatis tandem ita comparatum est ut alternis diebus summam imperii haberent.

<milestone unit="section" n="4"/><pb id="p.4071" n="precatus ab d"/>quae cum allata Romam essent, dicitur <persName n="2"><foreName>Q.</foreName> <surname>Seruilius</surname></persName>, aetate et usu doctus, precatus ab dis immortalibus ne discordia tribunorum damnosior rei publicae esset quam ad Ueios fuisset, et uelut haud dubia clade imminente, institisse filio ut milites scriberet et arma pararet.

<milestone unit="section" n="5"/>nec falsus uates fuit. nam ductu <persName n="2"><foreName>L.</foreName> <surname>Sergi</surname></persName>, cuius dies imperii erat, loco iniquo sub hostium castris, cum quia simulato metu receperat se hostis ad uallum, spes uana expugnandi castra eo traxisset, repentino impetu Aequorum per supinam uallem fusi sunt, multique in ruina maiore quam fuga oppressi obtruncatique;

<milestone unit="section" n="6"/>castraque eo die aegre retenta, postero die circumfusis iam magna ex parte hostibus per auersam portam fuga turpi deseruntur. duces legatique et quod circa signa roboris de exercitu fuit Tusculum petiere:

<milestone unit="section" n="7"/>palati alii per agros passim multis itineribus maioris quam accepta erat cladis nuntii Romam contenderunt.

<milestone unit="section" n="8"/>minus trepidationis fuit, quod euentus timori hominum congruens fuerat, et quod subsidia quae respicerent in re trepida praeparata erant ab tribuno militum.

<milestone unit="section" n="9"/>iussuque eiusdem per minores magistratus sedato in urbe tumultu, speculatores propere missi nuntiauere Tusculi duces exercitumque esse, hostem castra loco non mouisse.

<milestone unit="section" n="10"/>et quod plurimum animorum fecit, dictator ex senatus consulto dictus <persName n="3"><foreName>Q.</foreName> <surname>Seruilius</surname> <addName>Priscus</addName></persName>, uir cuius prouidentiam in re publica cum multis aliis tempestatibus ante experta ciuitas erat, tum euentu eius belli, quod uni certamen tribunorum suspectum ante rem male gestam fuerat.

<milestone unit="section" n="11"/>magistro equitum creato, a quo ipse tribuno militum dictator erat dictus, filio suo&mdash;ut tradidere quidam;

<milestone unit="section" n="12"/><pb id="p.4072" n="profectus ad b"/>nam alii Ahalam Seruilium magistrum equitum eo anno fuisse scribunt&mdash;, nouo exercitu profectus ad bellum, accitis qui Tusculi erant, duo milia passuum ab hoste locum castris cepit. </p><p><milestone unit="chapter" n="47"/>

<milestone unit="section" n="1"/>transierat ex re bene gesta superbia neglegentiaque ad Aequos, quae in Romanis ducibus fuerat.

<milestone unit="section" n="2"/>itaque primo statim proelio cum dictator equitatu immisso antesignanos hostium turbasset, legionum inde signa inferri propere iussit signiferumque ex suis unum cunctantem occidit.

<milestone unit="section" n="3"/>tantus ardor ad dimicandum fuit ut impetum Aequi non tulerint; uictique acie cum fuga effusa petissent castra, breuior tempore et certamine minor castrorum oppugnatio fuit quam proelium fuerat.

<milestone unit="section" n="4"/>captis direptisque castris cum praedam dictator militi concessisset, secutique fugientem ex castris hostem equites renuntiassent omnes Labicanos uictos, magnam partem Aequorum Labicos confugisse,

<milestone unit="section" n="5"/>postero die ad Labicos ductus exercitus oppidumque corona circumdata scalis captum ac direptum est.

<milestone unit="section" n="6"/>dictator exercitu uictore Romam reducto, die octauo quam creatus erat, magistratu se abdicauit; et opportune senatus priusquam ab tribunis plebi agrariae seditiones mentione inlata de agro Labicano diuidendo fierent, censuit frequens coloniam Labicos deducendam.

<milestone unit="section" n="7"/><pb id="p.4073" n="Agrippa Menen"/>coloni ab urbe mille et quingenti missi bina iugera acceperunt. captis Labicis, ac deinde tribunis militum consulari potestate Agrippa Menenio Lanato et <persName n="3"><foreName>C.</foreName> <surname>Seruilio</surname> <addName>Structo</addName></persName> et <persName n="3"><foreName>P.</foreName> <surname>Lucretio</surname> <addName>Tricipitino</addName></persName>, iterum omnibus his, et <persName n="3"><foreName>Sp.</foreName> <surname>Rutilio</surname> <addName>Crasso</addName></persName>,

<milestone unit="section" n="8"/>et insequente anno <persName n="3"><foreName>A.</foreName> <surname>Sempronio</surname> <addName>Atratino</addName></persName> tertium, et duobus iterum, <persName n="3"><foreName>M.</foreName> <surname>Papirio</surname> <addName>Mugillano</addName></persName> et <persName n="3"><foreName>Sp.</foreName> <surname>Nautio</surname> <addName>Rutulo</addName></persName>, biennium tranquillae externae res, discordia domi ex agrariis legibus fuit. </p><p><milestone unit="chapter" n="48"/>

<milestone unit="section" n="1"/>turbatores uolgi erant <persName n="2"><foreName>Sp.</foreName> <surname>Maecilius</surname></persName> quartum et &lt;M.&gt; Metilius tertium tribuni plebis, ambo absentes creati.

<milestone unit="section" n="2"/>ei cum rogationem promulgassent ut ager ex hostibus captus uiritim diuideretur, magnaeque partis nobilium eo plebiscito publicarentur fortunae&mdash;nec enim ferme quicquam agri,

<milestone unit="section" n="3"/>ut in urbe alieno solo posita, non armis partum erat, nec quod uenisset adsignatumue publice esset praeterquam plebs habebat&mdash;,

<milestone unit="section" n="4"/>atrox plebi patribusque propositum uidebatur certamen. nec tribuni militum, nunc in senatu, nunc [in] conciliis priuatis principum cogendis, uiam consilii inueniebant,

<milestone unit="section" n="5"/>cum <persName n="2"><foreName>Ap.</foreName> <surname>Claudius</surname></persName>, nepos eius qui decemuir legibus scribendis fuerat, minimus natu ex patrum concilio,

<milestone unit="section" n="6"/>dicitur dixisse uetus se ac familiare consilium domo adferre; proauum enim suum <persName n="2"><foreName>Ap.</foreName> <surname>Claudium</surname></persName> ostendisse patribus uiam unam dissoluendae tribuniciae potestatis per collegarum intercessionem.

<milestone unit="section" n="7"/>facile homines nouos auctoritate principum de sententia deduci, si temporum interdum potius quam maiestatis memor adhibeatur oratio.

<milestone unit="section" n="8"/>pro fortuna illis animos esse; ubi uideant collegas principes agendae rei gratiam omnem ad plebem praeoccupasse nec locum in ea relictum sibi,

<milestone unit="section" n="9"/><pb id="p.4074" n="se ad causam "/>haud grauate acclinaturos se ad causam senatus, per quam cum uniuerso ordini, tum primoribus se patrum concilient.

<milestone unit="section" n="10"/>adprobantibus cunctis et ante omnes <persName n="3"><foreName>Q.</foreName> <surname>Seruilio</surname> <addName>Prisco</addName></persName>, quod non degenerasset ab stirpe Claudia, conlaudante iuuenem, negotium datur ut quos quisque posset ex collegio tribunorum ad intercessionem perlicerent.

<milestone unit="section" n="11"/>misso senatu, prensantur ab principibus tribuni. suadendo monendo pollicendoque, gratum id singulis priuatim, gratum uniuerso senatui fore, sex ad intercessionem comparauere.

<milestone unit="section" n="12"/>posteroque die cum ex composito relatum ad senatum esset de seditione quam Maecilius Metiliusque largitione pessimi exempli concirent,

<milestone unit="section" n="13"/>eae orationes a primoribus patrum habitae sunt ut pro se quisque iam nec consilium sibi suppetere diceret, nec se ullam opem cernere aliam usquam praeterquam in tribunicio auxilio; in eius potestatis fidem circumuentam rem publicam, tamquam priuatum inopem, confugere;

<milestone unit="section" n="14"/>praeclarum ipsis potestatique esse, non ad uexandum senatum discordiamque ordinum mouendam plus in tribunatu uirium esse quam ad resistendum improbis collegis.

<milestone unit="section" n="15"/>fremitus deinde uniuersi senatus ortus, cum ex omnibus patribus curiae tribuni appellarentur. tum silentio facto ii qui praeparati erant gratia principum, quam rogationem a collegis promulgatam senatus censeat dissoluendae rei publicae esse, ei se intercessuros ostendunt.

<milestone unit="section" n="16"/>gratiae intercessoribus ab senatu actae. latores rogationis contione aduocata proditores plebis commodorum ac seruos consularium appellantes aliaque truci oratione in collegas inuecti, actionem deposuere. </p><p><milestone unit="chapter" n="49"/>

<milestone unit="section" n="1"/><pb id="p.4075" n="Cossus C Uale"/>duo bella insequens annus habuisset, quo <persName n="3"><foreName>P.</foreName> <surname>Cornelius</surname> <addName>Cossus</addName></persName> <persName n="3"><foreName>C.</foreName> <surname>Ualerius</surname> <addName>Potitus</addName></persName> <persName n="3"><foreName>Q.</foreName> <surname>Quinctius</surname> <addName>Cincinnatus</addName></persName> <persName n="3"><foreName>Num.</foreName> <surname>Fabius</surname> <addName>Uibulanus</addName></persName> tribuni militum consulari potestate fuerunt, ni Ueiens bellum religio principum distulisset,

<milestone unit="section" n="2"/>quorum agros Tiberis super ripas effusus maxime ruinis uillarum uastauit.

<milestone unit="section" n="3"/>simul Aequos triennio ante accepta clades prohibuit Bolanis, suae gentis populo, praesidium ferre.

<milestone unit="section" n="4"/>excursiones inde in confinem agrum Labicanum factae erant nouisque colonis bellum inlatum.

<milestone unit="section" n="5"/>quam noxam cum se consensu omnium Aequorum defensuros sperassent, deserti ab suis, ne memorabili quidem bello, per obsidionem leuemque unam pugnam et oppidum et fines amisere.

<milestone unit="section" n="6"/>temptatum ab <persName n="2"><foreName>L.</foreName> <surname>Decio</surname></persName> tribuno plebis ut rogationem ferret qua Bolas quoque, sicut Labicos, coloni mitterentur, per intercessionem collegarum qui nullum plebi scitum nisi ex auctoritate senatus passuros se perferri ostenderunt, discussum est.

<milestone unit="section" n="7"/>Bolis insequente anno receptis Aequi coloniaque eo deducta nouis uiribus oppidum firmarunt, tribunis militum Romae consulari potestate <persName n="3"><foreName>Cn.</foreName> <surname>Cornelio</surname> <addName>Cosso</addName></persName> <persName n="3"><foreName>L.</foreName> <surname>Ualerio</surname> <addName>Potito</addName></persName> <persName n="3"><foreName>Q.</foreName> <surname>Fabio</surname> <addName>Uibulano</addName></persName> iterum <persName n="3"><foreName>M.</foreName> <surname>Postumio</surname> <addName>Regillensi</addName></persName>.

<milestone unit="section" n="8"/>huic bellum aduersus Aequos permissum est, prauae mentis homini, quam tamen uictoria magis quam bellum ostendit.

<milestone unit="section" n="9"/><pb id="p.4076" n="proeliis Aequo"/>nam exercitu impigre scripto ductoque ad Bolas cum leuibus proeliis Aequorum animos fregisset, postremo in oppidum inrupit. deinde ab hostibus in ciues certamen uertit et cum inter oppugnationem praedam militis fore edixisset, capto oppido fidem mutauit.

<milestone unit="section" n="10"/>eam magis adducor ut credam irae causam exercitui fuisse, quam quod in urbe nuper direpta coloniaque noua minus praedicatione tribuni praedae fuerit.

<milestone unit="section" n="11"/>auxit eam iram, postquam ab collegis arcessitus propter seditiones tribunicias in urbem reuertit, audita uox eius in contione stolida ac prope uecors, qua <persName n="2"><foreName>M.</foreName> <surname>Sextio</surname></persName> tribuno plebis legem agrariam ferenti, simul Bolas quoque ut mitterentur coloni laturum se dicenti&mdash;dignum enim esse qui armis cepissent, eorum urbem agrumque Bolanum esse &mdash;'malum quidem militibus meis' inquit, 'nisi quieuerint.' quod auditum non contionem magis quam mox patres offendit.

<milestone unit="section" n="12"/>et tribunus plebis, uir acer nec infacundus, nactus inter aduersarios superbum ingenium immodicamque linguam, quam inritando agitandoque in eas impelleret uoces quae inuidiae non ipsi tantum sed causae atque uniuerso ordini essent, neminem ex collegio tribunorum militum saepius quam Postumium in disceptationem trahebat.

<milestone unit="section" n="13"/>tum uero secundum tam saeuum atque inhumanum dictum 'auditis' inquit, 'Quirites, sicut seruis malum minantem militibus?

<milestone unit="section" n="14"/>tamen haec belua dignior uobis tanto honore uidebitur quam qui uos urbe agrisque donatos in colonias mittunt, qui sedem senectuti uestrae prospiciunt, qui pro uestris commodis aduersus tam crudeles superbosque aduersarios depugnant?

<milestone unit="section" n="15"/><pb id="p.4077" n="quos aduersari"/>incipite deinde mirari cur pauci iam uestram suscipiant causam. quid ut a uobis sperent? an honores, quos aduersariis uestris potius quam populi Romani propugnatoribus datis?

<milestone unit="section" n="16"/>ingemuistis modo uoce huius audita. quid id refert? iam si suffragium detur, hunc qui malum uobis minatur, iis qui agros sedesque ac fortunas stabilire uolunt praeferetis'. </p><p><milestone unit="chapter" n="50"/>

<milestone unit="section" n="1"/>perlata haec uox Postumi ad milites multo in castris maiorem indignationem mouit: praedaene interceptorem fraudatoremque etiam malum minari militibus?

<milestone unit="section" n="2"/>itaque cum fremitus aperte esset, et quaestor <persName n="2"><foreName>P.</foreName> <surname>Sextius</surname></persName> eadem uiolentia coerceri putaret seditionem posse qua mota erat, misso ad uociferantem quendam militem lictore cum inde clamor et iurgium oreretur,

<milestone unit="section" n="3"/>saxo ictus turba excedit, insuper increpante qui uolnerauerat habere quaestorem quod imperator esset militibus minatus.

<milestone unit="section" n="4"/>ad hunc tumultum accitus Postumius asperiora omnia fecit acerbis quaestionibus, crudelibus suppliciis. postremo cum modum irae nullum faceret, ad uociferationem eorum quos necari sub crate iusserat concursu facto, ipse ad interpellantes poenam uecors de tribunali decurrit.

<milestone unit="section" n="5"/>ibi cum submouentes passim lictores centurionesque uexarent turbam, eo indignatio erupit ut tribunus militum ab exercitu suo lapidibus cooperiretur.

<milestone unit="section" n="6"/>quod tam atrox facinus postquam est Romam nuntiatum, tribunis militum de morte collegae per senatum quaestiones decernentibus tribuni plebis intercedebant.

<milestone unit="section" n="7"/><pb id="p.4078" n="plebs iraque "/>sed ea contentio ex certamine alio pendebat quod cura incesserat patres ne metu quaestionum plebs iraque tribunos militum ex plebe crearet, tendebantque summa ope ut consules crearentur.

<milestone unit="section" n="8"/>cum senatus consultum fieri tribuni plebis non paterentur, iidem intercederent consularibus comitiis, res ad interregnum rediit. uictoria deinde penes patres fuit. </p><p><milestone unit="chapter" n="51"/>

<milestone unit="section" n="1"/><persName n="3"><foreName>Q.</foreName> <surname>Fabio</surname> <addName>Uibulano</addName></persName> interrege comitia habente consules creati sunt <persName n="3"><foreName>A.</foreName> <surname>Cornelius</surname> <addName>Cossus</addName></persName> <persName n="3"><foreName>L.</foreName> <surname>Furius</surname> <addName>Medullinus</addName></persName>.

<milestone unit="section" n="2"/>his consulibus principio anni senatus consultum factum est, ut de quaestione Postumianae caedis tribuni primo quoque tempore ad plebem ferrent, plebesque praeficeret quaestioni quem uellet.

<milestone unit="section" n="3"/>a plebe consensu populi consulibus negotium mandatur; qui, summa moderatione ac lenitate per paucorum supplicium, quos sibimet ipsos conscisse mortem satis creditum est, transacta re, nequiuere tamen consequi ut non aegerrime id plebs ferret:

<milestone unit="section" n="4"/>iacere tam diu inritas actiones quae de suis commodis ferrentur, cum interim de sanguine ac supplicio suo latam legem confestim exerceri et tantam uim habere.

<milestone unit="section" n="5"/>aptissimum tempus erat, uindicatis seditionibus, delenimentum animis Bolani agri diuisionem obici, quo facto minuissent desiderium agrariae legis quae possesso per iniuriam agro publico patres pellebat;

<milestone unit="section" n="6"/><pb id="p.4079" n="sed ne uacuum "/>tunc haec ipsa indignitas angebat animos: non in retinendis modo publicis agris quos ui teneret pertinacem nobilitatem esse, sed ne uacuum quidem agrum, nuper ex hostibus captum, plebi diuidere, mox paucis, ut cetera, futurum praedae.

<milestone unit="section" n="7"/>eodem anno aduersus Uolscos populantes Hernicorum fines legiones ductae a Furio consule cum hostem ibi non inuenissent, Ferentinum quo magna multitudo Uolscorum se contulerat cepere.

<milestone unit="section" n="8"/>minus praedae quam sperauerant fuit, quod Uolsci postquam spes tuendi exigua erat sublatis rebus nocte oppidum reliquerunt; postero die prope desertum capitur. Hernicis ipsum agerque dono datus. </p><p><milestone unit="chapter" n="52"/>

<milestone unit="section" n="1"/>annum modestia tribunorum quietum excepti tribunus plebis <persName n="2"><foreName>L.</foreName> <surname>Icilius</surname></persName>, <persName n="3"><foreName>Q.</foreName> <surname>Fabio</surname> <addName>Ambusto</addName></persName> <persName n="3"><foreName>C.</foreName> <surname>Furio</surname> <addName>Paculo</addName></persName> consulibus.

<milestone unit="section" n="2"/>is cum principio statim anni, uelut pensum nominis familiaeque, seditiones agrariis legibus promulgandis cieret,

<milestone unit="section" n="3"/>pestilentia coorta, minacior tamen quam perniciosior, cogitationes hominum a foro certaminibusque publicis ad domum curamque corporum nutriendorum auertit; minusque eam damnosam fuisse quam seditio futura fuerit credunt.

<milestone unit="section" n="4"/>defuncta ciuitate plurimorum morbis, perpaucis funeribus, pestilentem annum inopia frugum, neglecto cultu agrorum, ut plerumque fit, excepit, <persName n="3"><foreName>M.</foreName> <surname>Papirio</surname> <addName>Atratino</addName></persName> <persName n="3"><foreName>C.</foreName> <surname>Nautio</surname> <addName>Rutulo</addName></persName> consulibus.

<milestone unit="section" n="5"/>iam fames quam pestilentia tristior erat, ni, dimissis circa omnes populos legatis qui Etruscum mare quique Tiberim accolunt ad frumentum mercandum, annonae foret subuentum.

<milestone unit="section" n="6"/><pb id="p.4080" n="habebant Cumas"/>superbe ab Samnitibus qui Capuam habebant Cumasque legati prohibiti commercio sunt, contra ea benigne ab Siculorum tyrannis adiuti; maximos commeatus summo Etruriae studio Tiberis deuexit.

<milestone unit="section" n="7"/>solitudinem in ciuitate aegra experti consules sunt, cum in legationes non plus singulis senatoribus inuenientes coacti sunt binos equites adicere.

<milestone unit="section" n="8"/>praeterquam ab morbo annonaque nihil eo biennio intestini externiue incommodi fuit. at ubi eae sollicitudines discessere, omnia, quibus turbari solita erat ciuitas, domi discordia, foris bellum exortum. </p><p><milestone unit="chapter" n="53"/>

<milestone unit="section" n="1"/><persName n="2"><foreName>M.</foreName> <surname>Aemilio</surname></persName> <persName n="3"><foreName>C.</foreName> <surname>Ualerio</surname> <addName>Potito</addName></persName> consulibus bellum Aequi parabant, Uolscis, quamquam non publico consilio capessentibus arma, uoluntariis mercede secutis militiam.

<milestone unit="section" n="2"/>ad quorum famam hostium&mdash;iam enim in Latinum Hernicumque transcenderant agrum&mdash;dilectum habentem Ualerium consulem <persName n="2"><foreName>M.</foreName> <surname>Menenius</surname></persName> tribunus plebis legis agrariae lator cum impediret auxilioque tribuni nemo inuitus sacramento diceret,

<milestone unit="section" n="3"/>repente nuntiatur arcem Caruentanam ab hostibus occupatam esse.

<milestone unit="section" n="4"/>ea ignominia accepta cum apud patres inuidiae Menenio fuit, tum ceteris tribunis, iam ante praeparatis intercessoribus legis agrariae, praebuit iustiorem causam resistendi collegae.

<milestone unit="section" n="5"/>itaque cum res diu ducta per altercationem esset, consulibus deos hominesque testantibus quidquid ab hostibus cladis ignominiaeque aut iam acceptum esset aut immineret culpam penes Menenium fore qui dilectum impediret,

<milestone unit="section" n="6"/><pb id="p.4081" n="certamen pronu"/>Menenio contra uociferante, si iniusti domini possessione agri publici cederent, se moram dilectui non facere, decreto interposito nouem tribuni sustulerunt certamen pronuntiaueruntque ex collegii sententia:

<milestone unit="section" n="7"/><persName n="2"><foreName>C.</foreName> <surname>Ualerio</surname></persName> consuli se, damnum aliamque coercitionem aduersus intercessionem collegae dilectus causa detractantibus militiam inhibenti, auxilio futuros esse.

<milestone unit="section" n="8"/>hoc decreto consul armatus cum paucis appellantibus tribunum collum torsisset, metu ceteri sacramento dixere.

<milestone unit="section" n="9"/>ductus exercitus ad Caruentanam arcem, quamquam inuisus infestusque consuli erat, impigre primo statim aduentu deiectis qui in praesidio erant arcem recipit; praedatores ex praesidio per neglegentiam dilapsi occasionem aperuere ad inuadendum.

<milestone unit="section" n="10"/>praedae ex adsiduis populationibus, quod omnia in locum tutum congesta erant, fuit aliquantum. uenditum sub hasta consul in aerarium redigere quaestores iussit, tum praedicans participem praedae fore exercitum cum militiam non abnuisset.

<milestone unit="section" n="11"/>auctae inde plebis ac militum in consulem irae. itaque cum ex senatus consulto urbem ouans introiret, alternis inconditi uersus militari licentia iactati quibus consul increpitus,

<milestone unit="section" n="12"/>Meneni celebre nomen laudibus fuit, cum ad omnem mentionem tribuni fauor circumstantis populi plausuque et adsensu cum uocibus militum certaret.

<milestone unit="section" n="13"/>plusque ea res quam prope sollemnis militum lasciuia in consulem curae patribus iniecit; et tamquam haud dubius inter tribunos militum honos Meneni si peteret consularibus comitiis est exclusus. </p><p><milestone unit="chapter" n="54"/>

<milestone unit="section" n="1"/>creati consules sunt <persName n="3"><foreName>Cn.</foreName> <surname>Cornelius</surname> <addName>Cossus</addName></persName> <persName n="3"><foreName>L.</foreName> <surname>Furius</surname> <addName>Medullinus</addName></persName> iterum.

<milestone unit="section" n="2"/><pb id="p.4082" n="K Fabio Ambus"/>non alias aegrius plebs tulit tribunicia comitia sibi non commissa. eum dolorem quaestoriis comitiis simul ostendit et ulta est tunc primum plebeiis quaestoribus creatis, ita ut in quattuor creandis uni patricio, <persName n="3"><foreName>K.</foreName> <surname>Fabio</surname> <addName>Ambusto</addName></persName>,

<milestone unit="section" n="3"/>relinqueretur locus, tres plebeii, <persName n="2"><foreName>Q.</foreName> <surname>Silius</surname></persName> <persName n="2"><foreName>P.</foreName> <surname>Aelius</surname></persName> <persName n="2"><foreName>P.</foreName> <surname>Papius</surname></persName>, clarissimarum familiarum iuuenibus praeferrentur.

<milestone unit="section" n="4"/>auctores fuisse tam liberi populo suffragii Icilios accipio, ex familia infestissima patribus tres in eum annum tribunos plebis creatos, multarum magnarumque rerum molem auidissimo ad ea populo ostentantes,

<milestone unit="section" n="5"/>cum adfirmassent nihil se moturos si ne quaestoriis quidem comitiis, quae sola promiscua plebei patribusque reliquisset senatus, satis animi populo esset ad id quod tam diu uellent et per leges liceret.

<milestone unit="section" n="6"/>pro ingenti itaque uictoria id fuit plebi, quaesturamque eam non honoris ipsius fine aestimabant, sed patefactus ad consulatum ac triumphos locus nouis hominibus uidebatur.

<milestone unit="section" n="7"/>patres contra non pro communicatis sed pro amissis honoribus fremere; negare, si ea ita sint, liberos tollendos esse, qui pulsi maiorum loco cernentesque alios in possessione dignitatis suae, salii flaminesque nusquam alio quam ad sacrificandum pro populo sine imperiis ac potestatibus relinquantur.

<milestone unit="section" n="8"/><pb id="p.4083" n="consulum comit"/>inritatis utriusque partis animis cum et spiritus plebs sumpsisset et tres ad popularem causam celeberrimi nominis haberet duces, patres omnia quaestoriis comitiis ubi utrumque plebi liceret similia fore cernentes, tendere ad consulum comitia quae nondum promiscua essent:

<milestone unit="section" n="9"/>Icilii contra tribunos militum creandos dicere et tandem aliquando impertiendos plebi honores. </p><p><milestone unit="chapter" n="55"/>

<milestone unit="section" n="1"/>sed nulla erat consularis actio quam impediendo id quod petebant exprimerent, cum mira opportunitate Uolscos et Aequos praedatum extra fines exisse in agrum Latinum Hernicumque adfertur.

<milestone unit="section" n="2"/>ad quod bellum ubi ex senatus consulto consules dilectum habere occipiunt, obstare tunc enixe tribuni, sibi plebique eam fortunam oblatam memorantes.

<milestone unit="section" n="3"/>tres erant, et omnes acerrimi uiri generosique iam, ut inter plebeios. duo singuli singulos sibi consules adseruandos adsidua opera desumunt; uni contionibus data nunc detinenda, nunc concienda plebs.

<milestone unit="section" n="4"/>nec dilectum consules nec comitia quae petebant tribuni expediebant. inclinante deinde se fortuna ad causam plebis, nuntii ueniunt arcem Caruentanam, dilapsis ad praedam militibus qui in praesidio erant, Aequos interfectis paucis custodibus arcis inuasisse;

<milestone unit="section" n="5"/>alios recurrentes in arcem, alios palantes in agris caesos. ea aduersa ciuitati res uires tribuniciae actioni adiecit. nequiquam enim temptati ut tum denique desisterent impediendo bello, postquam non cessere nec publicae tempestati nec suae inuidiae, peruincunt ut senatus consultum fiat de tribunis militum creandis,

<milestone unit="section" n="6"/><pb id="p.4084" n="annum tribunus"/>certo tamen pacto ne cuius ratio haberetur qui eo anno tribunus plebis esset, neue quis reficeretur in annum tribunus plebis,

<milestone unit="section" n="7"/>haud dubie Icilios denotante senatu, quos mercedem seditiosi tribunatus petere consulatum insimulabant. tum dilectus haberi bellumque omnium ordinum consensu apparari coeptum.

<milestone unit="section" n="8"/>consules ambo profecti sint ad arcem Caruentanam, an alter ad comitia habenda substiterit, incertum diuersi auctores faciunt; illa pro certo habenda, in quibus non dissentiunt, ab arce Caruentana, cum diu nequiquam oppugnata esset, recessum, Uerruginem in Uolscis eodem exercitu receptam, populationesque et praedas et in Aequis et in Uolsco agro ingentes factas. </p><p><milestone unit="chapter" n="56"/>

<milestone unit="section" n="1"/>Romae sicut plebis uictoria fuit in eo ut quae mallent comitia haberent, ita euentu comitiorum patres uicere;

<milestone unit="section" n="2"/>namque tribuni militum consulari potestate contra spem omnium tres patricii creati sunt, <persName n="3"><foreName>C.</foreName> <surname>Iulius</surname> <addName>Iulus</addName></persName> <persName n="3"><foreName>P.</foreName> <surname>Cornelius</surname> <addName>Cossus</addName></persName> <persName n="3"><foreName>C.</foreName> <surname>Seruilius</surname> <addName>Ahala</addName></persName>.

<milestone unit="section" n="3"/>artem adhibitam ferunt a patriciis, cuius eos Icilii tum quoque insimulabant, quod turbam indignorum candidatorum intermiscendo dignis taedio sordium in quibusdam insignium populum a plebeiis auertissent.

<milestone unit="section" n="4"/>Uolscos deinde et Aequos, seu Caruentana arx retenta in spem seu Uerrugine amissum praesidium ad iram cum impulisset, fama adfertur summa ui ad bellum coortos;

<milestone unit="section" n="5"/>caput rerum Antiates esse; eorum legatos utriusque gentis populos circumisse, castigantes ignauiam quod abditi intra muros populabundos in agris uagari Romanos priore anno et opprimi Uerruginis praesidium passi essent.

<milestone unit="section" n="6"/><pb id="p.4085" n="Romanos sua di"/>iam non exercitus modo armatos sed colonias etiam in suos fines mitti; nec ipsos modo Romanos sua diuisa habere, sed Ferentinum etiam de se captum Hernicis donasse.

<milestone unit="section" n="7"/>ad haec cum inflammarentur animi, ut ad quosque uentum erat, numerus iuniorum conscribebatur. ita omnium populorum iuuentus Antium contracta castris positis hostem opperiebantur.

<milestone unit="section" n="8"/>quae ubi tumultu maiore etiam quam res erat nuntiantur Romam, senatus extemplo, quod in rebus trepidis ultimum consilium erat, dictatorem dici iussit.

<milestone unit="section" n="9"/>quam rem aegre passos Iulium Corneliumque ferunt, magnoque certamine animorum rem actam,

<milestone unit="section" n="10"/>cum primores patrum, nequiquam conquesti non esse in auctoritate senatus tribunos militum, postremo etiam tribunos plebi appellarent et consulibus quoque ab ea potestate uim super tali re inhibitam referrent, tribuni plebi, laeti discordia patrum,

<milestone unit="section" n="11"/>nihil esse in &lt;se&gt; iis auxilii dicerent, quibus non ciuium, non denique hominum numero essent:

<milestone unit="section" n="12"/>si quando promiscui honores, communicata res publica esset, tum se animaduersuros ne qua superbia magistratuum inrita senatus consulta essent:

<milestone unit="section" n="13"/>interim patricii soluti legum magistratuumque uiu&lt;erent&gt; uerecundia, per se quoque tribuni[ciam potestatem] agerent.

<milestone unit="chapter" n="57"/>

<milestone unit="section" n="1"/><pb id="p.4086"/></p><p>haec contentio minime idoneo tempore, cum tantum belli in manibus esset,

<milestone unit="section" n="2"/>occupauerat cogitationes hominum, donec ubi diu alternis Iulius Corneliusque cum ad id bellum ipsi satis idonei duces essent, non esse aequum mandatum sibi a populo eripi honorem disseruere,

<milestone unit="section" n="3"/>tum <persName n="NAMEus-a NAMEius"><foreName>Ahala</foreName> <surname>Seruilius</surname></persName>, tribunus militum, tacuisse se tam diu ait, non quia incertus sententiae fuerit&mdash;quem enim bonum ciuem secernere sua a publicis consilia?&mdash;, sed quia maluerit collegas sua sponte cedere auctoritati senatus quam tribuniciam potestatem aduersus se implorari paterentur.

<milestone unit="section" n="4"/>tum quoque si res sineret, libenter se daturum tempus iis fuisse ad receptum nimis pertinacis sententiae; sed cum belli necessitates non exspectent humana consilia, potiorem sibi collegarum gratia rem publicam fore,

<milestone unit="section" n="5"/>et si maneat in sententia senatus, dictatorem nocte proxima dicturum; ac si quis intercedat senatus consulto, auctoritate se fore contentum.

<milestone unit="section" n="6"/>quo facto cum haud immeritam laudem gratiamque apud omnes tulisset, dictatore <persName n="2"><foreName>P.</foreName> <surname>Cornelio</surname></persName> dicto ipse ab eo magister equitum creatus exemplo fuit collegas eumque intuentibus, quam gratia atque honos opportuniora interdum non cupientibus essent.

<milestone unit="section" n="7"/>bellum haud memorabile fuit. uno atque eo facili proelio caesi ad Antium hostes; uictor exercitus depopulatus Uolscum agrum. castellum ad lacum Fucinum ui expugnatum, atque in eo tria milia hominum capta, ceteris Uolscis intra moenia compulsis nec defendentibus agros.

<milestone unit="section" n="8"/><pb id="p.4087" n="ut tantum non "/>dictator bello ita gesto ut tantum non defuisse fortunae uideretur, felicitate quam gloria maior in urbem redit magistratuque se abdicauit.

<milestone unit="section" n="9"/>tribuni militum, mentione nulla comitiorum consularium habita, credo, ob iram dictatoris creati, tribunorum militum comitia edixerunt.

<milestone unit="section" n="10"/>tum uero grauior cura patribus incessit, quippe cum prodi causam ab suis cernerent.

<milestone unit="section" n="11"/>itaque sicut priore anno per indignissimos ex plebeiis candidatos omnium, etiam dignorum, taedium fecerant, sic tum primoribus patrum splendore gratiaque ad petendum praeparatis omnia loca obtinuere, ne cui plebeio aditus esset.

<milestone unit="section" n="12"/>quattuor creati sunt, omnes iam functi eo honore, <persName n="3"><foreName>L.</foreName> <surname>Furius</surname> <addName>Medullinus</addName></persName> <persName n="3"><foreName>C.</foreName> <surname>Ualerius</surname> <addName>Potitus</addName></persName> <persName n="3"><foreName>Num.</foreName> <surname>Fabius</surname> <addName>Uibulanus</addName></persName> <persName n="3"><foreName>C.</foreName> <surname>Seruilius</surname> <addName>Ahala</addName></persName>, hic refectus continuato honore cum ab alias uirtutes, tum ob recentem fauorem unica moderatione partum. </p><p><milestone unit="chapter" n="58"/>

<milestone unit="section" n="1"/>eo anno quia tempus indutiarum cum Ueiente populo exierat, per legatos fetialesque res repeti coeptae. quibus uenientibus ad finem legatio Ueientium obuia fuit.

<milestone unit="section" n="2"/>petiere ne priusquam ipsi senatum Romanum adissent, Ueios iretur. ab senatu impetratum, quia discordia intestina laborarent Ueientes, ne res ab iis repeterentur; tantum afuit ut ex incommodo alieno sua occasio peteretur.

<milestone unit="section" n="3"/><pb id="p.4088" n="ad id uenerit "/>et in Uolscis accepta clades amisso Uerrugine praesidio; ubi tantum in tempore fuit momenti ut cum precantibus opem militibus, qui ibi a Uolscis obsidebantur, succurri si maturatum esset potuisset, ad id uenerit exercitus subsidio missus ut ab recenti caede palati ad praedandum hostes opprimerentur.

<milestone unit="section" n="4"/>tarditatis causa &lt;non&gt; in senatu magis fuit quam tribunis qui, quia summa ui restari nuntiabatur, parum cogitauerunt nulla uirtute superari humanarum uirium modum.

<milestone unit="section" n="5"/>fortissimi milites non tamen nec uiui nec post mortem inulti fuere.

<milestone unit="section" n="6"/>insequenti anno, <persName><foreName>P.</foreName></persName> et <persName n="3"><foreName>Cn.</foreName> <surname>Corneliis</surname> <addName>Cossis</addName></persName> <persName n="3"><foreName>Num.</foreName> <surname>Fabio</surname> <addName>Ambusto</addName></persName> <persName n="3"><foreName>L.</foreName> <surname>Ualerio</surname> <addName>Potito</addName></persName> tribunis militum consulari potestate, Ueiens bellum motum ob superbum responsum Ueientis senatus,

<milestone unit="section" n="7"/>qui legatis repetentibus res, ni facesserent propere urbe finibusque, daturos quod Lars Tolumnius dedisset responderi iussit.

<milestone unit="section" n="8"/>id patres aegre passi decreuere ut tribuni militum de bello indicendo Ueientibus primo quoque die ad populum ferrent.

<milestone unit="section" n="9"/>quod ubi primo promulgatum est, fremere iuuentus nondum debellatum cum Uolscis esse; modo duo praesidia occidione occisa, &lt;cetera&gt; cum periculo retineri;

<milestone unit="section" n="10"/>nullum annum esse quo non acie dimicetur; et tamquam paeniteat laboris, nouum bellum cum finitimo populo et potentissimo parari qui omnem Etruriam sit concitaturus.

<milestone unit="section" n="11"/>haec sua sponte agitata insuper tribuni plebis accendunt;

<milestone unit="section" n="12"/><pb id="p.4089" n="industria uexa"/>maximum bellum patribus cum plebe esse dictitant; eam de industria uexandam militia trucidandamque hostibus obici; eam procul urbe haberi atque ablegari, ne domi per otium memor libertatis coloniarum aut agri publici aut suffragii libere ferendi consilia agitet.

<milestone unit="section" n="13"/>prensantesque ueteranos stipendia cuiusque et uolnera ac cicatrices numerabant; quid iam integri esse in corpore loci ad noua uolnera accipienda, quid super sanguinis, quod dari pro re publica posset [rogitantes]?

<milestone unit="section" n="14"/>haec cum in sermonibus contionibusque interdum agitantes auertissent plebem ab suscipiendo bello, profertur tempus ferundae legis quam si subiecta inuidiae esset antiquari apparebat. </p><p><milestone unit="chapter" n="59"/>

<milestone unit="section" n="1"/>interim tribunos militum in Uolscum agrum ducere exercitum placuit;

<milestone unit="section" n="2"/><persName n="2"><foreName>Cn.</foreName> <surname>Cornelius</surname></persName> unus Romae relictus. tres tribuni, postquam nullo loco castra Uolscorum esse nec commissuros se proelio apparuit, tripertito ad deuastandos fines discessere.

<milestone unit="section" n="3"/><pb id="p.4090" n="Uolscos Fabiu"/>Ualerius Antium petit, Cornelius Ecetras; quacumque incessere, late populati sunt tecta agrosque, ut distinerent Uolscos; Fabius, quod maxime petebatur, ad Anxur oppugnandum sine ulla populatione accessit.

<milestone unit="section" n="4"/>Anxur fuit, quae nunc Tarracinae sunt, urbs prona in paludes. ab ea parte Fabius oppugnationem ostendit;

<milestone unit="section" n="5"/>circummissae quattuor cohortes cum <persName n="3"><foreName>C.</foreName> <surname>Seruilio</surname> <addName>Ahala</addName></persName> cum imminentem urbi collem cepissent, ex loco altiore, qua nullum erat praesidium, ingenti clamore ac tumultu moenia inuasere.

<milestone unit="section" n="6"/>ad quem tumultum obstupefacti qui aduersus Fabium urbem infimam tuebantur locum dedere scalas admouendi, plenaque hostium cuncta erant, et immitis diu caedes pariter fugientium ac resistentium, armatorum atque inermium fuit.

<milestone unit="section" n="7"/>cogebantur itaque uicti, quia cedentibus spei nihil erat, pugnam inire, cum pronuntiatum repente ne quis praeter armatos uiolaretur, reliquam omnem multitudinem uoluntariam exuit armis, quorum ad duo milia et quingenti uiui capiuntur.

<milestone unit="section" n="8"/>a cetera praeda Fabius militem abstinuit,

<milestone unit="section" n="9"/>donec collegae uenirent, ab illis quoque exercitibus captum Anxur dictitans esse, qui ceteros Uolscos a praesidio eius loci auertissent.

<milestone unit="section" n="10"/>qui ubi uenerunt, oppidum uetere fortuna opulentum tres exercitus diripuere; eaque primum benignitas imperatorum plebem patribus conciliauit.

<milestone unit="section" n="11"/>additum deinde omnium maxime tempestiuo principum in multitudinem munere, ut ante mentionem ullam plebis tribunorumue decerneret senatus, ut stipendium miles de publico acciperet, cum ante id tempus de suo quisque functus eo munere esset.

<milestone unit="chapter" n="60"/>

<milestone unit="section" n="1"/><pb id="p.4091"/></p><p>nihil acceptum unquam a plebe tanto gaudio traditur. concursum itaque ad curiam esse prensatasque exeuntium manus et patres uere appellatos, effectum esse fatentibus ut nemo pro tam munifica patria, donec quicquam uirium superesset, corpori aut sanguini suo parceret.

<milestone unit="section" n="2"/>cum commoditas iuuaret rem familiarem saltem adquiescere eo tempore quo corpus addictum atque operatum rei publicae esset, tum quod ultro sibi oblatum esset, non a tribunis plebis unquam agitatum, non suis sermonibus efflagitatum, id efficiebat multiplex gaudium cumulatioremque gratiam rei.

<milestone unit="section" n="3"/>tribuni plebis, communis ordinum laetitiae concordiaeque soli expertes, negare, tam id laetum patribus nec prosperum &lt;ciuibus&gt; uniuersis fore quam ipsi crederent; consilium specie prima melius fuisse quam usu appariturum.

<milestone unit="section" n="4"/>unde enim eam pecuniam confici posse nisi tributo populo indicto? ex alieno igitur aliis largitos; neque id etiamsi ceteri ferant passuros eos, quibus iam emerita stipendia essent, meliore condicione alios militare quam ipsi militassent, et eosdem in sua stipendia impensas fecisse et in aliorum facere.

<milestone unit="section" n="5"/>his uocibus mouerunt partem plebis; postremo, indicto iam tributo, edixerunt etiam tribuni auxilio se futuros si quis in militare stipendium tributum non contulisset.

<milestone unit="section" n="6"/>patres bene coeptam rem perseueranter tueri; conferre ipsi primi; et quia nondum argentum signatum erat, aes graue plaustris quidam ad aerarium conuehentes speciosam etiam conlationem faciebant.

<milestone unit="section" n="7"/>cum senatus summa fide ex censu contulisset, primores plebis, nobilium amici, ex composito conferre incipiunt.

<milestone unit="section" n="8"/><pb id="p.4092" n="conspici uolgu"/>quos cum et a patribus conlaudari et a militari aetate tamquam bonos ciues conspici uolgus hominum uidit, repente, spreto tribunicio auxilio, certamen conferendi est ortum.

<milestone unit="section" n="9"/>et lege perlata de indicendo Ueientibus bello, exercitum magna ex parte uoluntarium noui tribuni militum consulari potestate Ueios duxere. </p><p><milestone unit="chapter" n="61"/>

<milestone unit="section" n="1"/>fuere autem tribuni <persName n="3"><foreName>T.</foreName> <surname>Quinctius</surname> <addName>Capitolinus</addName></persName> <persName n="3"><foreName>Q.</foreName> <surname>Quinctius</surname> <addName>Cincinnatus</addName></persName> <persName n="3"><foreName>C.</foreName> <surname>Iulius</surname> <addName>Iulus</addName></persName> iterum <persName n="2"><foreName>A.</foreName> <surname>Manlius</surname></persName> <persName n="3"><foreName>L.</foreName> <surname>Furius</surname> <addName>Medullinus</addName></persName> tertium <persName n="3"><foreName>M'.</foreName> <surname>Aemilius</surname> <addName>Mamercus</addName></persName>.

<milestone unit="section" n="2"/>ab iis primum circumsessi Ueii sunt; sub cuius initium obsidionis cum Etruscorum concilium ad fanum Uoltumnae frequenter habitum esset, parum constitit bellone publico gentis uniuersae tuendi Ueientes essent.

<milestone unit="section" n="3"/>ea oppugnatio segnior insequenti anno fuit, parte tribunorum exercitusque ad Uolscum auocata bellum.

<milestone unit="section" n="4"/>tribunos militum consulari potestate is annus habuit <persName n="3"><foreName>C.</foreName> <surname>Ualerium</surname> <addName>Potitum</addName></persName> tertium <persName n="3"><foreName>M'.</foreName> <surname>Sergium</surname> <addName>Fidenatem</addName></persName> <persName n="3"><foreName>P.</foreName> <surname>Cornelium</surname> <addName>Maluginensem</addName></persName> <persName n="3"><foreName>Cn.</foreName> <surname>Cornelium</surname> <addName>Cossum</addName></persName> <persName n="3"><foreName>C.</foreName> <surname>Fabium</surname> <addName>Ambustum</addName></persName> <persName n="3"><foreName>Sp.</foreName> <surname>Nautium</surname> <addName>Rutulum</addName></persName> iterum.

<milestone unit="section" n="5"/>cum Uolscis inter Ferentinum atque Ecetram signis conlatis dimicatum; Romanis secunda fortuna pugnae fuit.

<milestone unit="section" n="6"/><pb id="p.4093" n="armatorum conc"/>Artena inde, Uolscorum oppidum, ab tribunis obsideri coepta. inde inter eruptionem temptatam compulso in urbem hoste, occasio data est Romanis inrumpendi, praeterque arcem cetera capta; in arcem munitam natura globus armatorum concessit;

<milestone unit="section" n="7"/>infra arcem caesi captique multi mortales. arx deinde obsidebatur; nec aut ui capi poterat, quia pro spatio loci satis praesidii habebat, aut spem dabat deditionis, omni publico frumento priusquam urbs caperetur in arcem conuecto;

<milestone unit="section" n="8"/>taedioque recessum inde foret ni seruus arcem Romanis prodidisset. ab eo milites per locum arduum accepti cepere; a quibus cum custodes trucidarentur, cetera multitudo repentino pauore oppressa in deditionem uenit.

<milestone unit="section" n="9"/>diruta et arce et urbe Artena, reductae legiones ex Uolscis, omnisque uis Romana Ueios conuersa est.

<milestone unit="section" n="10"/>proditori praeter libertatem duarum familiarum bona in praemium data; Seruius Romanus uocitatus. sunt qui Artenam Ueientium, non Uolscorum fuisse credant.

<milestone unit="section" n="11"/>praebet errorem quod eiusdem nominis urbs inter Caere atque Ueios fuit; sed eam reges Romani deleuere, Caeretumque, non Ueientium fuerat; altera haec nomine eodem in Uolsco agro fuit, cuius excidium est dictum.</p> </div1><div1 type="book" n="5">

<milestone unit="chapter" n="1"/>

<milestone unit="section" n="1"/><pb id="p.5001"/><p>pace alibi parta Romani Ueiique in armis erant tanta ira odioque ut uictis finem adesse appareret. comitia utriusque populi longe diuersa ratione facta sunt.

<milestone unit="section" n="2"/>Romani auxere tribunorum militum consulari potestate numerum; octo, quot nunquam antea, creati, <persName n="3"><foreName>M'.</foreName> <surname>Aemilius</surname> <addName>Mamercus</addName></persName> iterum <persName n="3"><foreName>L.</foreName> <surname>Ualerius</surname> <addName>Potitus</addName></persName> tertium <persName n="3"><foreName>Ap.</foreName> <surname>Claudius</surname> <addName>Crassus</addName></persName> <persName n="3"><foreName>M.</foreName> <surname>Quinctilius</surname> <addName>Uarus</addName></persName> <persName n="3"><foreName>L.</foreName> <surname>Iulius</surname> <addName>Iulus</addName></persName> <persName n="2"><foreName>M.</foreName> <surname>Postumius</surname></persName> <persName n="3"><foreName>M.</foreName> <surname>Furius</surname> <addName>Camillus</addName></persName> <persName n="3"><foreName>M.</foreName> <surname>Postumius</surname> <addName>Albinus</addName></persName>.

<milestone unit="section" n="3"/>Ueientes contra taedio annuae ambitionis quae interdum discordiarum causa erat, regem creauere. offendit ea res populorum Etruriae animos, non maiore odio regni quam ipsius regis.

<milestone unit="section" n="4"/>grauis iam is antea genti fuerat opibus superbiaque, quia sollemnia ludorum quos intermitti nefas est uiolenter diremisset,

<milestone unit="section" n="5"/>cum ob iram repulsae, quod suffragio duodecim populorum alius sacerdos ei praelatus esset, artifices, quorum magna pars ipsius serui erant, ex medio ludicro repente abduxit.

<milestone unit="section" n="6"/><pb id="p.5002" n="colendi eas a"/>gens itaque ante omnes alias eo magis dedita religionibus quod excelleret arte colendi eas, auxilium Ueientibus negandum donec sub rege essent decreuit;

<milestone unit="section" n="7"/>cuius decreti suppressa fama est Ueiis propter metum regis qui a quo tale quid dictum referretur, pro seditionis eum principe, non uani sermonis auctore habebat.

<milestone unit="section" n="8"/>Romanis etsi quietae res ex Etruria nuntiabantur, tamen quia omnibus conciliis eam rem agitari adferebatur,

<milestone unit="section" n="9"/>ita muniebant ut ancipitia munimenta essent: alia in urbem et contra oppidanorum eruptiones uersa, aliis frons in Etruriam spectans, auxiliis si qua forte inde uenirent obstruebatur. </p><p><milestone unit="chapter" n="2"/>

<milestone unit="section" n="1"/>cum spes maior imperatoribus Romanis in obsidione quam in oppugnatione esset, hibernacula etiam, res noua militi Romano, aedificari coepta, consiliumque erat hiemando continuare bellum.

<milestone unit="section" n="2"/>quod postquam tribunis plebis, iam diu nullam nouandi res causam inuenientibus, Romam est allatum,

<milestone unit="section" n="3"/>in contionem prosiliunt, sollicitant plebis animos, hoc illud esse dictitantes quod aera militibus sint constituta; nec se fefellisse id donum inimicorum ueneno inlitum fore.

<milestone unit="section" n="4"/>uenisse libertatem plebis; remotam in perpetuum et ablegatam ab urbe et ab re publica iuuentutem iam ne hiemi quidem aut tempori anni cedere ac domos ac res inuisere suas.

<milestone unit="section" n="5"/>quam putarent continuatae militiae causam esse? nullam profecto aliam inuenturos quam ne quid per frequentiam iuuenum eorum in quibus uires omnes plebis essent agi de commodis eorum posset.

<milestone unit="section" n="6"/>uexari praeterea et subigi multo acrius quam Ueientes; quippe illos hiemem sub tectis suis agere,

<milestone unit="section" n="7"/><pb id="p.5003" n="sub pellibus d"/>egregiis muris situque naturali urbem tutantes, militem Romanum in opere ac labore, niuibus pruinisque obrutum, sub pellibus durare, ne hiemis quidem spatio quae omnium bellorum terra marique sit quies arma deponentem.

<milestone unit="section" n="8"/>hoc neque reges neque ante tribuniciam potestatem creatam superbos illos consules neque triste dictatoris imperium neque importunos decemuiros iniunxisse seruitutis, ut perennem militiam facerent [quod tribuni militum in plebe Romana regnum exercerent].

<milestone unit="section" n="9"/>quidnam illi consules dictatoresue facturi essent, qui proconsularem imaginem tam saeuam ac trucem fecerint? sed id accidere haud immerito. non fuisse ne in octo quidem tribunis militum locum ulli plebeio.

<milestone unit="section" n="10"/>antea trina loca cum contentione summa patricios explere solitos: nunc iam octoiuges ad imperia obtinenda ire,

<milestone unit="section" n="11"/>et ne in turba quidem haerere plebeium quemquam qui, si nihil aliud, admoneat collegas, liberos et ciues eorum, non seruos militare, quos hieme saltem in domos ac tecta reduci

<milestone unit="section" n="12"/>oporteat et aliquo tempore anni parentes liberosque ac coniuges inuisere et usurpare libertatem et creare magistratus.

<milestone unit="section" n="13"/>haec taliaque uociferantes aduersarium haud imparem nacti sunt <persName n="2"><foreName>Ap.</foreName> <surname>Claudium</surname></persName>, relictum a collegis ad tribunicias seditiones comprimendas, uirum imbutum iam ab iuuenta certaminibus plebeiis,

<milestone unit="section" n="14"/><pb id="p.5004" n="fuisse memorat"/>quem auctorem aliquot annis ante fuisse memoratum est per collegarum intercessionem tribuniciae potestatis dissoluendae. </p><p><milestone unit="chapter" n="3"/>

<milestone unit="section" n="1"/>is tum iam non promptus ingenio tantum, sed usu etiam exercitatus, talem orationem habuit:

<milestone unit="section" n="2"/>'si unquam dubitatum est, Quirites, utrum tribuni plebis uestra an sua causa seditionum semper auctores fuerint, id ego hoc anno desisse dubitari certum habeo;

<milestone unit="section" n="3"/>et cum laetor tandem longi erroris uobis finem factum esse, tum, quod secundis potissimum uestris rebus hic error est sublatus, et uobis et propter uos rei publicae gratulor.

<milestone unit="section" n="4"/>an est quisquam qui dubitet nullis iniuriis uestris, si quae forte aliquando fuerunt, unquam aeque quam munere patrum in plebem, cum aera militantibus constituta sunt, tribunos plebis offensos ac concitatos esse?

<milestone unit="section" n="5"/>quid illos aliud aut tum timuisse creditis aut hodie turbare uelle nisi concordiam ordinum, quam dissoluendae maxime tribuniciae potestatis rentur esse?

<milestone unit="section" n="6"/>sic hercule, tamquam artifices improbi, opus quaerunt qui [et] semper aegri aliquid esse in re publica uolunt, ut sit ad cuius curationem a uobis adhibeantur.

<milestone unit="section" n="7"/>utrum enim defenditis an impugnatis plebem? utrum militantium aduersarii estis an causam agitis? nisi forte hoc dicitis: 'quidquid patres faciunt displicet, siue illud

<milestone unit="section" n="8"/><pb id="p.5005"/>pro plebe siue contra plebem est,' et quemadmodum seruis suis uetant domini quicquam rei cum alienis hominibus esse pariterque in iis beneficio ac maleficio abstineri aequum censent, sic uos interdicitis patribus commercio plebis, ne nos comitate ac munificentia nostra prouocemus plebem, nec plebs nobis dicto audiens atque oboediens sit.

<milestone unit="section" n="9"/>quanto tandem, si quicquam in uobis, non dico ciuilis, sed humani esset, fauere uos magis et quantum in uobis esset indulgere potius comitati patrum atque obsequio plebis oportuit?

<milestone unit="section" n="10"/>quae si perpetua concordia sit, quis non spondere ausit maximum hoc imperium inter finitimos breui futurum esse? </p><p><milestone unit="chapter" n="4"/>

<milestone unit="section" n="1"/>atqui ego, quam hoc consilium collegarum meorum, quo abducere infecta re a Ueiis exercitum noluerunt, non utile solum sed etiam necessarium fuerit, postea disseram: nunc de ipsa condicione dicere militantium libet;

<milestone unit="section" n="2"/>quam orationem non apud uos solum sed etiam in castris si habeatur, ipso exercitu disceptante, aequam arbitror uideri posse. in qua si mihi ipsi nihil quod dicerem in mentem uenire posset, aduersariorum certe orationibus contentus essem.

<milestone unit="section" n="3"/>negabant nuper danda esse aera militibus, quia nunquam data essent. quonam modo igitur nunc indignari possunt, quibus aliquid noui adiectum commodi sit, eis laborem etiam nouum pro portione iniungi?

<milestone unit="section" n="4"/><pb id="p.5006" n="uoluptasque d"/>nusquam nec opera sine emolumento nec emolumentum ferme sine impensa opera est. labor uoluptasque, dissimillima natura, societate quadam inter se naturali sunt iuncta.

<milestone unit="section" n="5"/>moleste antea ferebat miles se suo sumptu operam rei publicae praebere; gaudebat idem partem anni se agrum suum colere, quaerere unde domi militiaeque se ac suos tueri posset:

<milestone unit="section" n="6"/>gaudet nunc fructui sibi rem publicam esse, et laetus stipendium accipit; aequo igitur animo patiatur se [ab domo] ab re familiari, cui grauis impensa non est, paulo diutius abesse.

<milestone unit="section" n="7"/>an si ad calculos eum res publica uocet, non merito dicat: 'annua aera habes, annuam operam ede: an tu aequum censes militia semestri

<milestone unit="section" n="8"/>solidum te stipendium accipere?' inuitus in hac parte orationis, Quirites, moror; sic enim agere debent qui mercennario milite utuntur; nos tamquam cum ciuibus agere uolumus, agique tamquam cum patria nobiscum aequum censemus.

<milestone unit="section" n="9"/>aut non suscipi bellum oportuit, aut geri pro dignitate populi Romani et perfici quam primum oportet.

<milestone unit="section" n="10"/>perficietur autem si urgemus obsessos, si non ante abscedimus quam spei nostrae finem captis Ueiis imposuerimus. si hercules nulla alia causa, ipsa indignitas perseuerantiam imponere debuit.

<milestone unit="section" n="11"/>decem quondam annos urbs oppugnata est ob unam mulierem ab uniuersa Graecia, quam procul ab domo?

<milestone unit="section" n="12"/><pb id="p.5007" n="lapidem in c"/>quot terras, quot maria distans? nos intra uicesimum lapidem, in conspectu prope urbis nostrae, annuam oppugnationem perferre piget. scilicet quia leuis causa belli est nec satis quicquam iusti doloris est quod nos ad perseuerandum stimulet.

<milestone unit="section" n="13"/>septiens rebellarunt; in pace nunquam fida fuerunt; agros nostros miliens depopulati sunt; Fidenates deficere a nobis coegerunt; colonos nostros ibi interfecerunt;

<milestone unit="section" n="14"/>auctores fuere contra ius caedis impiae legatorum nostrorum; Etruriam omnem aduersus nos concitare uoluerunt, hodieque id moliuntur; res repetentes legatos nostros haud procul afuit quin uiolarent. </p><p><milestone unit="chapter" n="5"/>

<milestone unit="section" n="1"/>cum his molliter et per dilationes bellum geri oportet? si nos tam iustum odium nihil mouet, ne illa quidem, oro uos, mouent?

<milestone unit="section" n="2"/>operibus ingentibus saepta urbs est quibus intra muros coercetur hostis; agrum non coluit, et culta euastata sunt bello;

<milestone unit="section" n="3"/>si reducimus exercitum, quis est qui dubitet illos non a cupiditate solum ulciscendi sed etiam necessitate imposita ex alieno praedandi cum sua amiserint agrum nostrum inuasuros? non differimus igitur bellum isto consilio, sed intra fines nostros accipimus.

<milestone unit="section" n="4"/>quid? illud, quod proprie ad milites pertinet, quibus boni tribuni plebis tum stipendium extorquere uoluerunt, nunc consultum repente uolunt, quale est?

<milestone unit="section" n="5"/><pb id="p.5008" n="pauca postea "/>uallum fossamque, ingentis utrumque operis, per tantum spatii duxerunt; castella primo pauca, postea exercitu aucto creberrima fecerunt; munitiones non in urbem modo sed in Etruriam etiam spectantes si qua auxilia ueniant, opposuere;

<milestone unit="section" n="6"/>quid turres, quid uineas testudinesque et alium oppugnandarum urbium apparatum loquar? cum tantum laboris exhaustum sit et ad finem iam operis tandem peruentum, relinquendane haec censetis, ut ad aestatem rursus nouus de integro his instituendis exsudetur labor?

<milestone unit="section" n="7"/>quanto est minus opera tueri facta et instare ac perseuerare defungique cura? breuis enim profecto res est, si uno tenore peragitur nec ipsi per intermissiones has interuallaque lentiorem spem nostram facimus.

<milestone unit="section" n="8"/>loquor de operae et de temporis iactura; quid? periculi, quod differendo bello adimus, num obliuisci nos haec tam crebra Etruriae concilia de mittendis Ueios auxiliis patiuntur?

<milestone unit="section" n="9"/>ut nunc res se habet, irati sunt, oderunt, negant missuros; quantum in illis est, capere Ueios licet. quis est qui spondeat eundem, si differtur bellum, animum postea fore,

<milestone unit="section" n="10"/><pb id="p.5009" n="regis qui obs"/>cum si laxamentum dederis, maior frequentiorque legatio itura sit, cum id quod nunc offendit Etruscos, rex creatus Ueiis, mutari spatio interposito possit uel consensu ciuitatis ut eo reconcilient Etruriae animos, uel ipsius uoluntate regis qui obstare regnum suum saluti ciuium nolit?

<milestone unit="section" n="11"/>uidete, quot res, quam inutiles sequantur illam uiam consilii, iactura operum tanto labore factorum, uastatio imminens finium nostrorum, Etruscum bellum pro Ueiente concitatum.

<milestone unit="section" n="12"/>haec sunt, tribuni, consilia uestra, non hercule dissimilia ac si quis aegro qui curari se fortiter passus extemplo conualescere possit, cibi gratia praesentis aut potionis longinquum et forsitan insanabilem morbum efficiat. </p><p><milestone unit="chapter" n="6"/>

<milestone unit="section" n="1"/>si, mediusfidius, ad hoc bellum nihil pertineret, ad disciplinam certe militiae plurimum intererat, insuescere militem nostrum non solum parata uictoria frui, sed si etiam res lentior sit,

<milestone unit="section" n="2"/>pati taedium et quamuis serae spei exitum exspectare et si non sit aestate perfectum bellum, hiemem opperiri nec sicut aestiuas aues statim autumno tecta ac recessum circumspicere.

<milestone unit="section" n="3"/>obsecro uos, uenandi studium ac uoluptas homines per niues ac pruinas in montes siluasque rapit: belli necessitatibus eam patientiam non adhibebimus quam uel lusus ac uoluptas elicere solet?

<milestone unit="section" n="4"/>adeone effeminata corpora militum nostrorum esse putamus, adeo molles animos, ut hiemem unam durare in castris, abesse ab domo non possint? ut, tamquam nauale bellum tempestatibus captandis et obseruando tempore anni gerant, non aestus, non frigora pati possint?

<milestone unit="section" n="5"/><pb id="p.5010" n="posse nec se "/>erubescant profecto, si quis eis haec obiciat, contendantque et animis et corporibus suis uirilem patientiam inesse, et se iuxta hieme atque aestate bella gerere posse, nec se patrocinium mollitiae inertiaeque mandasse tribunis, et meminisse hanc ipsam potestatem non in umbra nec in tectis maiores suos creasse.

<milestone unit="section" n="6"/>haec uirtute militum uestrorum, haec Romano nomine sunt digna, non Ueios tantum nec hoc bellum intueri quod instat, sed famam et ad alia bella et ad ceteros populos in posterum quaerere.

<milestone unit="section" n="7"/>an mediocre discrimen opinionis secuturum ex hac re putatis, utrum tandem finitimi populum Romanum eum esse putent cuius si qua urbs primum illum breuissimi temporis sustinuerit impetum,

<milestone unit="section" n="8"/>nihil deinde timeat, an hic sit terror nominis nostri ut exercitum Romanum non taedium longinquae oppugnationis, non uis hiemis ab urbe circumsessa semel amouere possit, nec finem ullum alium belli quam uictoriam nouerit, nec impetu potius bella quam perseuerantia gerat?

<milestone unit="section" n="9"/>quae in omni quidem genere militiae, maxime tamen in obsidendis urbibus necessaria est, quarum plerasque munitionibus ac naturali situ inexpugnabiles fame sitique tempus ipsum uincit atque expugnat,&mdash;sicut Ueios expugnabit,

<milestone unit="section" n="10"/>nisi auxilio hostibus tribuni plebis fuerint, et Romae inuenerint praesidia Ueientes quae nequiquam in Etruria quaerunt.

<milestone unit="section" n="11"/>an est quicquam quod Ueientibus optatum aeque contingere possit quam ut seditionibus primum urbs Romana, deinde uelut ex contagione castra impleantur?

<milestone unit="section" n="12"/>at hercule apud hostes tanta modestia est ut non obsidionis taedio, non denique regni, quicquam apud eos nouatum sit, non negata auxilia ab Etruscis inritauerint animos;

<milestone unit="section" n="13"/>morietur enim extemplo quicumque erit seditionis auctor, nec cuiquam dicere ea licebit quae apud uos impune dicuntur.

<milestone unit="section" n="14"/><pb id="p.5011" n="signa relinque"/>fustuarium meretur, qui signa relinquit aut praesidio decedit: auctores signa relinquendi et deserendi castra non uni aut alteri militi sed uniuersis exercitibus palam in contione audiuntur;

<milestone unit="section" n="15"/>adeo, quidquid tribunus plebi loquitur, etsi prodendae patriae dissoluendae rei publicae est, adsuestis, Quirites, audire et dulcedine potestatis eius capti quaelibet sub ea scelera latere sinitis.

<milestone unit="section" n="16"/>reliquum est ut quae hic uociferantur, eadem in castris et apud milites agant et exercitus corrumpant ducibusque parere non patiantur,

<milestone unit="section" n="17"/>quoniam ea demum Romae libertas est, non senatum, non magistratus, non leges, non mores maiorum, non instituta patrum, non disciplinam uereri militiae.' </p><p><milestone unit="chapter" n="7"/>

<milestone unit="section" n="1"/>par iam etiam in contionibus erat Appius tribunis plebis, cum subito, unde minime quis crederet, accepta calamitas apud Ueios et superiorem Appium in causa et concordiam ordinum maiorem ardoremque ad obsidendos pertinacius Ueios fecit.

<milestone unit="section" n="2"/>nam cum agger promotus ad urbem uineaeque tantum non iam iniunctae moenibus essent, dum opera interdiu fiunt intentius quam nocte custodiuntur, patefacta repente porta ingens multitudo facibus maxime armata ignes coniecit,

<milestone unit="section" n="3"/>horaeque momento simul aggerem ac uineas, tam longi temporis opus, incendium hausit; multique ibi mortales nequiquam opem ferentes ferro ignique absumpti sunt.

<milestone unit="section" n="4"/><pb id="p.5012"/>quod ubi Romam est nuntiatum, maestitiam omnibus, senatui curam metumque iniecit, ne tum uero sustineri nec in urbe seditio nec in castris posset et tribuni plebis uelut ab se uictae rei publicae insultarent,

<milestone unit="section" n="5"/>cum repente quibus census equester erat, equi publici non erant adsignati, concilio prius inter sese habito, senatum adeunt factaque dicendi potestate, equis se suis stipendia facturos promittunt.

<milestone unit="section" n="6"/>quibus cum amplissimis uerbis gratiae ab senatu actae essent famaque ea forum atque urbem peruasisset, subito ad curiam concursus fit plebis;

<milestone unit="section" n="7"/>pedestris ordinis aiunt nunc esse operam rei publicae extra ordinem polliceri, seu Ueios seu quo alio ducere uelint; si Ueios ducti sint, negant se inde prius quam capta urbe hostium redituros esse.

<milestone unit="section" n="8"/>tum uero iam superfundenti se laetitiae uix temperatum est; non enim, sicut equites,

<milestone unit="section" n="9"/>dato magistratibus negotio laudari iussi, neque aut in curiam uocati quibus responsum daretur, aut limine curiae continebatur senatus; sed pro se quisque ex superiore loco ad multitudinem in comitio stantem uoce manibusque significare publicam laetitiam,

<milestone unit="section" n="10"/>beatam urbem Romanam et inuictam et aeternam illa concordia dicere, laudare equites, laudare plebem, diem ipsum laudibus ferre, uictam esse fateri comitatem benignitatemque senatus.

<milestone unit="section" n="11"/>certatim patribus plebique manare gaudio lacrimae, donec reuocatis in curiam patribus senatus consultum factum est ut tribuni

<milestone unit="section" n="12"/><pb id="p.5013" n="agerent memor"/>militares contione aduocata peditibus equitibusque gratias agerent, memorem pietatis eorum erga patriam dicerent senatum fore; placere autem omnibus his uoluntariam extra ordinem professis militiam aera procedere; et equiti certus numerus aeris est adsignatus.

<milestone unit="section" n="13"/>tum primum equis suis merere equites coeperunt. uoluntarius ductus exercitus Ueios non amissa modo restituit opera, sed noua etiam instituit. ab urbe commeatus intentiore quam antea subuehi cura, ne quid tam bene merito exercitui ad usum deesset. </p><p><milestone unit="chapter" n="8"/>

<milestone unit="section" n="1"/>insequens annus tribunos militum consulari potestate habuit <persName n="3"><foreName>C.</foreName> <surname>Seruilium</surname> <addName>Ahalam</addName></persName> tertium <persName n="2"><foreName>Q.</foreName> <surname>Seruilium</surname></persName> <persName n="2"><foreName>L.</foreName> <surname>Uerginium</surname></persName> <persName n="2"><foreName>Q.</foreName> <surname>Sulpicium</surname></persName> <persName n="2"><foreName>A.</foreName> <surname>Manlium</surname></persName> iterum <persName n="2"><foreName>M'.</foreName> <surname>Sergium</surname></persName> iterum.

<milestone unit="section" n="2"/>his tribunis, dum cura omnium in Ueiens bellum intenta est, neglectum Anxuri praesidium uacationibus militum et Uolscos mercatores uolgo receptando, proditis repente portarum custodibus oppressum est.

<milestone unit="section" n="3"/>minus militum periit, quia praeter aegros lixarum in modum omnes per agros uicinasque urbes negotiabantur.

<milestone unit="section" n="4"/><pb id="p.5014" n="hostes animi h"/>nec Ueiis melius gesta res, quod tum caput omnium curarum publicarum erat; nam et duces Romani plus inter se irarum quam aduersus hostes animi habuerunt, et auctum est bellum aduentu repentino Capenatium atque Faliscorum.

<milestone unit="section" n="5"/>hi duo Etruriae populi, quia proximi regione erant, deuictis Ueiis bello quoque Romano se proximos fore credentes,

<milestone unit="section" n="6"/>Falisci propria etiam causa infesti quod Fidenati bello se iam antea immiscuerant, per legatos ultro citroque missos iure iurando inter se obligati, cum exercitibus necopinato ad Ueios accessere.

<milestone unit="section" n="7"/>forte ea regione qua <persName n="2"><foreName>M'.</foreName> <surname>Sergius</surname></persName> tribunus militum praeerat castra adorti sunt ingentemque terrorem intulere, quia Etruriam omnem excitam sedibus magna mole adesse Romani crediderant. eadem opinio Ueientes in urbe concitauit.

<milestone unit="section" n="8"/>ita ancipiti proelio castra Romana oppugnabantur; concursantesque cum huc atque illuc signa transferrent, nec Ueientem satis cohibere intra munitiones nec suis munimentis arcere uim ac tueri se ab exteriore poterant hoste.

<milestone unit="section" n="9"/>una spes erat, si ex maioribus castris subueniretur, ut diuersae legiones aliae aduersus Capenatem ac Faliscum, aliae contra eruptionem oppidanorum pugnarent; sed castris praeerat Uerginius, priuatim Sergio inuisus infestusque.

<milestone unit="section" n="10"/>is cum pleraque castella oppugnata, superatas munitiones, utrimque inuehi hostem nuntiaretur, in armis milites tenuit, si opus foret auxilio collegam dictitans ad se missurum.

<milestone unit="section" n="11"/>huius adrogantiam pertinacia alterius aequabat, qui, ne quam opem ab inimico uideretur petisse, uinci ab hoste quam uincere per ciuem maluit.

<milestone unit="section" n="12"/>diu in medio caesi milites; postremo desertis munitionibus, perpauci in maiora castra, pars maxima atque ipse Sergius Romam pertenderunt. ubi cum omnem culpam in collegam inclinaret, acciri Uerginium ex castris, interea praeesse legatos placuit.

<milestone unit="section" n="13"/><pb id="p.5015" n="rei publicae "/>acta deinde in senatu res est certatumque inter collegas maledictis. pauci rei publicae, &lt;plerique&gt; huic atque illi ut quosque studium priuatim aut gratia occupauerat adsunt. </p><p><milestone unit="chapter" n="9"/>

<milestone unit="section" n="1"/>primores patrum siue culpa siue infelicitate imperatorum tam ignominiosa clades accepta esset censuere non exspectandum iustum tempus comitiorum, sed extemplo nouos tribunos militum creandos esse, qui kalendis Octobribus magistratum occiperent.

<milestone unit="section" n="2"/>in quam sententiam cum pedibus iretur, ceteri tribuni militum nihil contradicere;

<milestone unit="section" n="3"/>at enimuero Sergius Uerginiusque, propter quos paenitere magistratuum eius anni senatum apparebat, primo deprecari ignominiam, deinde intercedere senatus consulto, negare se ante idus Decembres, sollemnem ineundis magistratibus diem, honore abituros esse.

<milestone unit="section" n="4"/>inter haec tribuni plebis, cum in concordia hominum secundisque rebus ciuitatis inuiti silentium tenuissent, feroces repente minari tribunis militum, nisi in auctoritate senatus essent, se in uincla eos duci iussuros esse.

<milestone unit="section" n="5"/>tum <persName n="3"><foreName>C.</foreName> <surname>Seruilius</surname> <addName>Ahala</addName></persName> tribunus militum: 'quod ad uos attinet, tribuni plebis, minasque uestras, ne ego libenter experirer quam non plus in iis iuris quam in uobis animi esset;

<milestone unit="section" n="6"/>sed nefas est tendere aduersus auctoritatem senatus. proinde et uos desinite inter nostra certamina locum iniuriae quaerere, et collegae aut facient quod censet senatus, aut si pertinacius tendent, dictatorem extemplo dicam qui eos abire magistratu cogat.'

<milestone unit="section" n="7"/><pb id="p.5016" n="esset gaudere"/> cum omnium adsensu comprobata oratio esset, gauderentque patres sine tribuniciae potestatis terriculis inuentam esse aliam uim maiorem ad coercendos magistratus,

<milestone unit="section" n="8"/>uicti consensu omnium comitia tribunorum militum habuere qui kalendis Octobribus magistratum occiperent, seque ante eam diem magistratu abdicauere. </p><p><milestone unit="chapter" n="10"/>

<milestone unit="section" n="1"/><persName n="3"><foreName>L.</foreName> <surname>Ualerio</surname> <addName>Potito</addName></persName> quartum <persName n="3"><foreName>M.</foreName> <surname>Furio</surname> <addName>Camillo</addName></persName> iterum <persName n="3"><foreName>M'.</foreName> <surname>Aemilio</surname> <addName>Mamerco</addName></persName> tertium <persName n="3"><foreName>Cn.</foreName> <surname>Cornelio</surname> <addName>Cosso</addName></persName> iterum <persName n="3"><foreName>K.</foreName> <surname>Fabio</surname> <addName>Ambusto</addName></persName> <persName n="3"><foreName>L.</foreName> <surname>Iulio</surname> <addName>Iulo</addName></persName> tribunis militum consulari potestate multa domi militiaeque gesta;

<milestone unit="section" n="2"/>nam et bellum multiplex fuit eodem tempore, ad Ueios et ad Capenam et ad Falerios et in Uolscis ut Anxur ab hostibus reciperaretur,

<milestone unit="section" n="3"/>et Romae simul dilectu simul tributo conferendo laboratum est, et de tribunis plebi cooptandis contentio fuit, et haud paruum motum duo iudicia eorum qui paulo ante consulari potestate fuerant exciuere.

<milestone unit="section" n="4"/>omnium primum tribunis militum fuit, dilectum haberi; nec iuniores modo conscripti sed seniores etiam coacti nomina dare ut urbis custodiam agerent.

<milestone unit="section" n="5"/>quantum autem augebatur militum numerus, tanto maiore pecunia in stipendium opus erat, eaque tributo conferebatur, inuitis conferentibus qui domi remanebant, quia tuentibus urbem opera quoque militari laborandum seruiendumque rei publicae erat.

<milestone unit="section" n="6"/><pb id="p.5017" n="militibus cons"/>haec per se grauia indigniora ut uiderentur tribuni plebis seditiosis contionibus faciebant, ideo aera militibus constituta esse arguendo ut plebis partem militia partem tributo conficerent.

<milestone unit="section" n="7"/>unum bellum annum iam tertium trahi et consulto male geri ut diutius gerant. in quattuor deinde bella uno dilectu exercitus scriptos, et pueros quoque ac senes extractos.

<milestone unit="section" n="8"/>iam non aestatis nec hiemis discrimen esse, ne ulla quies unquam miserae plebi sit;

<milestone unit="section" n="9"/>quae nunc etiam uectigalis ad ultimum facta sit, ut cum confecta labore uolneribus postremo aetate corpora rettulerint incultaque omnia diutino dominorum desiderio domi inuenerint, tributum ex adfecta re familiari pendant aeraque militaria, uelut fenore accepta, multiplicia rei publicae reddant.

<milestone unit="section" n="10"/>inter dilectum tributumque et occupatos animos maiorum rerum curis, comitiis tribunorum plebis numerus expleri nequiit. pugnatum inde in loca uacua ut patricii cooptarentur.

<milestone unit="section" n="11"/>postquam obtineri non poterat, tamen labefactandae legis [tribuniciae] causa effectum est ut cooptarentur tribuni plebis <persName n="2"><foreName>C.</foreName> <surname>Lacerius</surname></persName> et <persName n="2"><foreName>M.</foreName> <surname>Acutius</surname></persName>, haud dubie patriciorum opibus </p><p><milestone unit="chapter" n="11"/>

<milestone unit="section" n="1"/>fors ita tulit ut eo anno tribunus plebis <persName n="2"><foreName>Cn.</foreName> <surname>Trebonius</surname></persName> esset, qui nomini ac familiae debitum praestare uideretur Treboniae legis patrocinium.

<milestone unit="section" n="2"/><pb id="p.5018" n="militum expugn"/>is quod petissent patres quondam primo incepto repulsi, tandem tribunos militum expugnasse uociferans, legem Treboniam sublatam et cooptatos tribunos plebis non suffragiis populi sed imperio patriciorum; eo reuolui rem ut aut patricii aut patriciorum adseculae habendi tribuni plebis sint;

<milestone unit="section" n="3"/>eripi sacratas leges, extorqueri tribuniciam potestatem; id fraude patriciorum, scelere ac proditione collegarum factum arguere.

<milestone unit="section" n="4"/>cum arderent inuidia non patres modo sed etiam tribuni plebis, cooptati pariter et qui cooptauerant, tum ex collegio tres, <persName n="2"><foreName>P.</foreName> <surname>Curatius</surname></persName> <persName n="2"><foreName>M.</foreName> <surname>Metilius</surname></persName> <persName n="2"><foreName>M.</foreName> <surname>Minucius</surname></persName>, trepidi rerum suarum, in Sergium Uerginiumque, prioris anni tribunos militares, incurrunt; in eos ab se iram plebis inuidiamque die dicta auertunt.

<milestone unit="section" n="5"/>quibus dilectus, quibus tributum, quibus diutina militia longinquitasque belli sit grauis, qui clade accepta ad Ueios doleant, qui amissis liberis, fratribus, propinquis, adfinibus lugubres domos habeant, his publici priuatique doloris exsequendi ius potestatemque ex duobus noxiis capitibus datam ab se memorant.

<milestone unit="section" n="6"/>omnium namque malorum in Sergio Uerginioque causas esse; nec id accusatorem magis arguere quam fateri reos, qui noxii ambo alter in alterum causam conferant, fugam Sergi Uerginius, Sergius proditionem increpans Uergini.

<milestone unit="section" n="7"/>quorum adeo incredibilem amentiam fuisse ut multo ueri similius sit compecto eam rem et communi fraude patriciorum actam.

<milestone unit="section" n="8"/>ab his et prius datum locum Ueientibus ad incendenda opera belli trahendi causa, et nunc proditum exercitum, tradita Faliscis Romana castra.

<milestone unit="section" n="9"/><pb id="p.5019" n="de aliis commo"/>omnia fieri ut consenescat ad Ueios iuuentus, nec de agris nec de aliis commodis plebis ferre ad populum tribuni frequentiaque urbana celebrare actiones et resistere conspirationi patriciorum possint.

<milestone unit="section" n="10"/>praeiudicium iam de reis et ab senatu et ab populo Romano et ab ipsorum collegio factum esse;

<milestone unit="section" n="11"/>nam et senatus consulto eos ab re publica remotos esse, et recusantes abdicare se magistratu dictatoris metu ab collegis coercitos esse, et populum Romanum tribunos creasse qui non idibus Decembribus, die sollemni, sed extemplo kalendis Octobribus magistratum occiperent, quia stare diutius res publica his manentibus in magistratu non posset;

<milestone unit="section" n="12"/>et tamen eos, tot iudiciis confossos praedamnatosque, uenire ad populi iudicium et existimare defunctos se esse satisque poenarum dedisse quod duobus mensibus citius priuati facti sint,

<milestone unit="section" n="13"/>neque intellegere nocendi sibi diutius tum potestatem ereptam esse, non poenam inrogatam; quippe et collegis abrogatum imperium qui certe nihil deliquissent.

<milestone unit="section" n="14"/>illos repeterent animos Quirites, quos recenti clade accepta habuissent, cum fuga trepidum, plenum uolnerum ac pauoris incidentem portis exercitum uiderint, non fortunam aut quemquam deorum sed hos duces accusantem.

<milestone unit="section" n="15"/>pro certo se habere neminem in contione stare qui illo die non caput domum fortunasque <persName n="2"><foreName>L.</foreName> <surname>Uergini</surname></persName> ac <persName n="2"><foreName>M'.</foreName> <surname>Sergi</surname></persName> sit exsecratus detestatusque.

<milestone unit="section" n="16"/>minime conuenire quibus iratos quisque deos precatus sit, in iis sua potestate, cum liceat et oporteat, non uti. nunquam deos ipsos admouere nocentibus manus; satis esse, si occasione ulciscendi laesos arment. </p><p><milestone unit="chapter" n="12"/>

<milestone unit="section" n="1"/><pb id="p.5020" n="reos condemnat"/>his orationibus incitata plebs denis milibus aeris grauis reos condemnat, nequiquam Sergio Martem communem belli fortunamque accusante, Uerginio deprecante ne infelicior domi quam militiae esset.

<milestone unit="section" n="2"/>in hos uersa ira populi cooptationis tribunorum fraudisque contra legem Treboniam factae memoriam obscuram fecit.

<milestone unit="section" n="3"/>uictores tribuni ut praesentem mercedem iudicii plebes haberet legem agrariam promulgant, tributumque conferri prohibent,

<milestone unit="section" n="4"/>cum tot exercitibus stipendio opus esset resque militia ita prospere gererentur ut nullo bello ueniretur ad exitum spei. namque Ueiis castra quae amissa erant reciperata castellis praesidiisque firmantur; praeerant tribuni militum <persName n="2"><foreName>M'.</foreName> <surname>Aemilius</surname></persName> et <persName n="2"><foreName>K.</foreName> <surname>Fabius</surname></persName>.

<milestone unit="section" n="5"/>a <persName n="2"><foreName>M.</foreName> <surname>Furio</surname></persName> in Faliscis, a <persName n="2"><foreName>Cn.</foreName> <surname>Cornelio</surname></persName> in Capenate agro hostes nulli extra moenia inuenti; praedae actae incendiisque uillarum ac frugum uastati fines; oppida oppugnata nec obsessa sunt.

<milestone unit="section" n="6"/>at in Uolscis depopulato agro Anxur nequiquam oppugnatum, loco alto situm et postquam uis inrita erat uallo fossaque obsideri coeptum; Ualerio Potito Uolsci prouincia euenerat.

<milestone unit="section" n="7"/><pb id="p.5021" n="quin castra qu"/>hoc statu militarium rerum, seditio intestina maiore mole coorta quam bella tractabantur; et cum tributum conferri per tribunos non posset nec stipendium imperatoribus mitteretur aeraque militaria flagitaret miles, haud procul erat quin castra quoque urbanae seditionis contagione turbarentur.

<milestone unit="section" n="8"/>inter has iras plebis in patres cum tribuni plebi nunc illud tempus esse dicerent stabiliendae libertatis et ab Sergiis Uerginiisque ad plebeios uiros fortes ac strenuos transferendi summi honoris,

<milestone unit="section" n="9"/>non tamen ultra processum est quam ut unus ex plebe, usurpandi iuris causa, <persName n="3"><foreName>P.</foreName> <surname>Licinius</surname> <addName>Caluus</addName></persName> tribunus militum consulari potestate crearetur:

<milestone unit="section" n="10"/>ceteri patricii creati, <persName n="2"><foreName>P.</foreName> <surname>Manilius</surname></persName> <persName n="2"><foreName>L.</foreName> <surname>Titinius</surname></persName> <persName n="2"><foreName>P.</foreName> <surname>Maelius</surname></persName> <persName n="3"><foreName>L.</foreName> <surname>Furius</surname> <addName>Medullinus</addName></persName> <persName n="3"><foreName>L.</foreName> <surname>Publilius</surname> <addName>Uolscus</addName></persName>.

<milestone unit="section" n="11"/>ipsa plebes mirabatur se tantam rem obtinuisse, non is modo qui creatus erat, uir nullis ante honoribus usus, uetus tantum senator et aetate iam grauis;

<milestone unit="section" n="12"/>nec satis constat cur primus ac potissimus ad nouum delibandum honorem sit habitus. alii <persName n="2"><foreName>Cn.</foreName> <surname>Corneli</surname></persName> fratris, qui tribunus militum priore anno fuerat triplexque stipendium equitibus dederat, gratia extractum ad tantum honorem credunt, alii orationem ipsum tempestiuam de concordia ordinum patribus plebique gratam habuisse.

<milestone unit="section" n="13"/>hac uictoria comitiorum exsultantes tribuni plebis quod maxime rem publicam impediebat de tributo remiserunt. conlatum oboedienter missumque ad exercitum est. </p><p><milestone unit="chapter" n="13"/>

<milestone unit="section" n="1"/>Anxur in Uolscis breui receptum est, neglectis die festo custodiis urbis. insignis annus hieme gelida ac niuosa fuit, adeo ut uiae clausae, Tiberis innauigabilis fuerit. annona ex ante conuecta copia nihil mutauit.

<milestone unit="section" n="2"/>et quia <persName n="2"><foreName>P.</foreName> <surname>Licinius</surname></persName> ut ceperat haud tumultuose magistratum maiore gaudio plebis quam indignatione patrum, ita etiam gessit, dulcedo inuasit proximis comitiis tribunorum militum plebeios creandi.

<milestone unit="section" n="3"/><pb id="p.5022"/>unus <persName n="2"><foreName>M.</foreName> <surname>Ueturius</surname></persName> ex patriciis candidatis locum tenuit: plebeios alios tribunos militum consulari potestate omnes fere centuriae dixere, <persName n="2"><foreName>M.</foreName> <surname>Pomponium</surname></persName> <persName n="4"><foreName>Cn.</foreName> <surname>Duillium</surname> <addName>Uoleronem</addName> <addName>Publilium</addName></persName> <persName n="2"><foreName>Cn.</foreName> <surname>Genucium</surname></persName> <persName n="2"><foreName>L.</foreName> <surname>Atilium</surname></persName>.

<milestone unit="section" n="4"/>tristem hiemem siue ex intemperie caeli, raptim mutatione in contrarium facta, siue alia qua de causa grauis pestilensque omnibus animalibus aestas excepit;

<milestone unit="section" n="5"/>cuius insanabili perniciei quando nec causa nec finis inueniebatur, libri Sibyllini ex senatus consulto aditi sunt.

<milestone unit="section" n="6"/>duumuiri sacris faciundis, lectisternio tunc primum in urbe Romana facto, per dies octo Apollinem Latonamque et Dianam, Herculem, Mercurium atque Neptunum tribus quam amplissime tum apparari poterat stratis lectis placauere.

<milestone unit="section" n="7"/>priuatim quoque id sacrum celebratum est. tota urbe patentibus ianuis promiscuoque usu rerum omnium in propatulo posito, notos ignotosque passim aduenas in hospitium ductos ferunt, et cum inimicis quoque benigne ac comiter sermones habitos;

<milestone unit="section" n="8"/>iurgiis ac litibus temperatum; uinctis quoque dempta in eos dies uincula; religioni deinde fuisse quibus eam opem di tulissent uinciri.

<milestone unit="section" n="9"/><pb id="p.5023" n="munimenta cum "/>interim ad Ueios terror multiplex fuit tribus in unum bellis conlatis. namque eodem quo antea modo circa munimenta cum repente Capenates Faliscique subsidio uenissent, aduersus tres exercitus ancipiti proelio pugnatum est.

<milestone unit="section" n="10"/>ante omnia adiuuit memoria damnationis Sergi ac Uergini. itaque &lt;e&gt; maioribus castris, unde antea cessatum fuerat, breui spatio circumductae copiae Capenates in uallum Romanum uersos ab tergo adgrediuntur;

<milestone unit="section" n="11"/>inde pugna coepta et Faliscis intulit terrorem, trepidantesque eruptio ex castris opportune facta auertit. repulsos deinde insecuti uictores ingentem ediderunt caedem;

<milestone unit="section" n="12"/>nec ita multo post iam [palantes ueluti] forte oblati populatores Capenatis agri reliquias pugnae absumpsere.

<milestone unit="section" n="13"/>et Ueientium refugientes in urbem multi ante portas caesi, dum prae metu, ne simul Romanus inrumperet, obiectis foribus extremos suorum exclusere. </p><p><milestone unit="chapter" n="14"/>

<milestone unit="section" n="1"/>haec eo anno acta; et iam comitia tribunorum militum aderant, quorum prope maior patribus quam belli cura erat, quippe non communicatum modo cum plebe sed prope amissum cernentibus summum imperium.

<milestone unit="section" n="2"/>itaque clarissimis uiris ex composito praeparatis ad petendum quos praetereundi uerecundiam crederent fore, nihilo minus ipsi perinde ac si omnes candidati essent cuncta experientes non homines modo sed deos etiam exciebant, in religionem uertentes comitia biennio habita:

<milestone unit="section" n="3"/>priore anno intolerandam hiemem prodigiisque diuinis similem coortam, proximo non prodigia sed iam euentus:

<milestone unit="section" n="4"/><pb id="p.5024" n="gentium confu"/>pestilentiam agris urbique inlatam haud dubia ira deum, quos pestis eius arcendae causa placandos esse in libris fatalibus inuentum sit; comitiis auspicato quae fierent indignum dis uisum honores uolgari discriminaque gentium confundi.

<milestone unit="section" n="5"/>praeterquam maiestate petentium, religione etiam attoniti homines patricios omnes, partem magnam honoratissimum quemque, tribunos militum consulari potestate creauere, <persName n="3"><foreName>L.</foreName> <surname>Ualerium</surname> <addName>Potitum</addName></persName> quintum <persName n="3"><foreName>M.</foreName> <surname>Ualerium</surname> <addName>Maximum</addName></persName> <persName n="3"><foreName>M.</foreName> <surname>Furium</surname> <addName>Camillum</addName></persName> iterum <persName n="3"><foreName>L.</foreName> <surname>Furium</surname> <addName>Medullinum</addName></persName> tertium <persName n="3"><foreName>Q.</foreName> <surname>Seruilium</surname> <addName>Fidenatem</addName></persName> iterum <persName n="3"><foreName>Q.</foreName> <surname>Sulpicium</surname> <addName>Camerinum</addName></persName> iterum.

<milestone unit="section" n="6"/>his tribunis ad Ueios nihil admodum memorabile actum est;

<milestone unit="section" n="7"/>tota uis in populationibus fuit. duo summi imperatores, Potitus a Faleriis, Camillus a Capena praedas ingentes egere, nulla incolumi relicta re cui ferro aut igni noceri posset. </p><p><milestone unit="chapter" n="15"/>

<milestone unit="section" n="1"/>prodigia interim multa nuntiari, quorum pleraque et quia singuli auctores erant parum credita spretaque, et quia, hostibus Etruscis, per quos ea procurarent haruspices non erant:

<milestone unit="section" n="2"/>in unum omnium curae uersae sunt quod lacus in Albano nemore, sine ullis caelestibus aquis causaue qua alia quae rem miraculo eximeret, in altitudinem insolitam creuit.

<milestone unit="section" n="3"/>quidnam eo di portenderent prodigio missi sciscitatum oratores ad Delphicum oraculum.

<milestone unit="section" n="4"/>sed propior interpres fatis oblatus senior quidam Ueiens, qui inter cauillantes in stationibus ac custodiis milites Romanos Etruscosque uaticinantis in modum cecinit priusquam ex lacu Albano aqua emissa foret nunquam potiturum Ueiis Romanum.

<milestone unit="section" n="5"/>quod primo uelut temere iactum sperni, agitari deinde sermonibus coeptum est donec unus ex statione Romana percontatus proximum oppidanorum, iam per longinquitatem belli commercio sermonum facto, quisnam is esset qui per ambages de lacu Albano iaceret,

<milestone unit="section" n="6"/><pb id="p.5025" n="causatus de pr"/>postquam audiuit haruspicem esse, uir haud intacti religione animi, causatus de priuati portenti procuratione si operae illi esset consulere uelle, ad conloquium uatem elicuit.

<milestone unit="section" n="7"/>cumque progressi ambo a suis longius essent inermes sine ullo metu, praeualens iuuenis Romanus senem infirmum in conspectu omnium raptum nequiquam tumultuantibus Etruscis ad suos transtulit.

<milestone unit="section" n="8"/>qui cum perductus ad imperatorem, inde Romam ad senatum missus esset, sciscitantibus quidnam id esset quod de lacu Albano docuisset,

<milestone unit="section" n="9"/>respondit profecto iratos deos Ueienti populo illo fuisse die quo sibi eam mentem obiecissent ut excidium patriae fatale proderet.

<milestone unit="section" n="10"/>itaque quae tum cecinerit diuino spiritu instinctus, ea se nec ut indicta sint reuocare posse, et tacendo forsitan quae di immortales uolgari uelint haud minus quam celanda effando nefas contrahi.

<milestone unit="section" n="11"/>sic igitur libris fatalibus, sic disciplina Etrusca traditum esse, [ut] quando aqua Albana abundasset, tum si eam Romanus rite emisisset uictoriam de Ueientibus dari; antequam id fiat deos moenia Ueientium deserturos non esse.

<milestone unit="section" n="12"/>exsequebatur inde quae sollemnis deriuatio esset; sed auctorem leuem nec satis fidum super tanta re patres rati decreuere legatos sortesque oraculi Pythici exspectandas. </p><p><milestone unit="chapter" n="16"/>

<milestone unit="section" n="1"/><pb id="p.5026" n="L Sergius Fid"/>priusquam a Delphis oratores redirent Albaniue prodigii piacula inuenirentur, noui tribuni militum consulari potestate, <persName n="3"><foreName>L.</foreName> <surname>Iulius</surname> <addName>Iulus</addName></persName> <persName n="3"><foreName>L.</foreName> <surname>Furius</surname> <addName>Medullinus</addName></persName> quartum <persName n="3"><foreName>L.</foreName> <surname>Sergius</surname> <addName n="added">Fidenas</addName></persName> <persName n="3"><foreName>A.</foreName> <surname>Postumius</surname> <addName>Regillensis</addName></persName> <persName n="3"><foreName>P.</foreName> <surname>Cornelius</surname> <addName>Maluginensis</addName></persName> <persName n="2"><foreName>A.</foreName> <surname>Manlius</surname></persName> magistratum inierunt.

<milestone unit="section" n="2"/>eo anno Tarquinienses noui hostes exorti. qui quia multis simul bellis, Uolscorum ad Anxur, ubi praesidium obsidebatur, Aequorum ad Labicos, qui Romanam ibi coloniam oppugnabant, ad hoc Ueientique et Falisco et Capenati bello occupatos uidebant Romanos, nec intra muros quietiora negotia esse certaminibus patrum ac plebis,

<milestone unit="section" n="3"/>inter haec locum iniuriae rati esse, praedatum in agrum Romanum cohortes expeditas mittunt: aut enim passuros inultam eam iniuriam Romanos ne nouo bello se onerarent, aut exiguo eoque parum ualido exercitu persecuturos.

<milestone unit="section" n="4"/>Romanis indignitas maior quam cura populationis Tarquiniensium fuit; eo nec magno conatu suscepta nec in longum dilata res est.

<milestone unit="section" n="5"/><persName n="2"><foreName>A.</foreName> <surname>Postumius</surname></persName> et <persName n="2"><foreName>L.</foreName> <surname>Iulius</surname></persName>, non iusto dilectu&mdash;etenim ab tribunis plebis impediebantur&mdash;sed prope uoluntariorum quos adhortando incitauerant coacta manu, per agrum Caeretem obliquis tramitibus egressi, redeuntes a populationibus grauesque praeda Tarquinienses oppressere.

<milestone unit="section" n="6"/>multos mortales obtruncant, omnes exuunt impedimentis, et receptis agrorum suorum spoliis Romam reuertuntur.

<milestone unit="section" n="7"/>biduum ad recognoscendas res datum dominis; tertio incognita&mdash;erant autem ea pleraque hostium ipsorum&mdash;sub hasta ueniere quodque inde redactum militibus est diuisum.

<milestone unit="section" n="8"/><pb id="p.5027" n="cum legati ab"/>cetera bella maximeque Ueiens incerti exitus erant. iamque Romani desperata ope humana fata et deos spectabant, cum legati ab Delphis uenerunt, sortem oraculi adferentes congruentem responso captiui uatis:

<milestone unit="section" n="9"/>'Romane, aquam Albanam caue lacu contineri, caue in mare manare suo flumine sinas; emissam per agros rigabis dissipatamque riuis exstingues;

<milestone unit="section" n="10"/>tum tu insiste audax hostium muris, memor quam per tot annos obsides urbem ex ea tibi his quae nunc panduntur fatis uictoriam datam.

<milestone unit="section" n="11"/>bello perfecto donum amplum uictor ad mea templa portato, sacraque patria, quorum omissa cura est, instaurata ut adsolet facito.' </p><p><milestone unit="chapter" n="17"/>

<milestone unit="section" n="1"/>ingens inde haberi captiuus uates coeptus, eumque adhibere tribuni militum Cornelius Postumiusque ad prodigii Albani procurationem ac deos rite placandos coepere;

<milestone unit="section" n="2"/>inuentumque tandem est ubi neglectas caerimonias intermissumue sollemne di arguerent: nihil profecto aliud esse quam magistratus uitio creatos Latinas sacrumque in Albano monte non rite concepisse;

<milestone unit="section" n="3"/>unam expiationem eorum esse ut tribuni militum abdicarent se magistratu, auspicia de integro repeterentur et interregnum iniretur.

<milestone unit="section" n="4"/>ea ita facta sunt ex senatus consulto. interreges tres deinceps fuere, <persName n="2"><foreName>L.</foreName> <surname>Ualerius</surname></persName>, <persName n="3"><foreName>Q.</foreName> <surname>Seruilius</surname> <addName n="added">Fidenas</addName></persName>, <persName n="3"><foreName>M.</foreName> <surname>Furius</surname> <addName>Camillus</addName></persName>.

<milestone unit="section" n="5"/>nunquam desitum interim turbari, comitia interpellantibus tribunis plebis donec conuenisset prius ut maior pars tribunorum militum ex plebe crearetur.

<milestone unit="section" n="6"/>quae dum aguntur, concilia Etruriae ad fanum Uoltumnae habita, postulantibusque Capenatibus ac Faliscis ut

<milestone unit="section" n="7"/>Ueios communi animo consilioque omnes Etruriae populi ex obsidione eriperent, responsum est antea se id Ueientibus negasse quia unde consilium non petissent super tanta re auxilium petere non deberent;

<milestone unit="section" n="8"/><pb id="p.5028" n="gentem inuisit"/>nunc iam pro se fortunam suam illis negare. maxima iam in parte Etruriae gentem inuisitatam, nouos accolas [Gallos] esse, cum quibus nec pax satis fida nec bellum pro certo sit.

<milestone unit="section" n="9"/>sanguini tamen nominique et praesentibus periculis consanguineorum id dari ut si qui iuuentutis suae uoluntate ad id bellum eant non impediant.

<milestone unit="section" n="10"/>eum magnum aduenisse hostium numerum fama Romae erat, eoque mitescere discordiae intestinae metu communi, ut fit, coeptae. </p><p><milestone unit="chapter" n="18"/>

<milestone unit="section" n="1"/>haud inuitis patribus <persName n="3"><foreName>P.</foreName> <surname>Licinium</surname> <addName>Caluum</addName></persName> praerogatiua tribunum militum non petentem creant, moderationis expertae in priore magistratu uirum, ceterum iam tum exactae aetatis;

<milestone unit="section" n="2"/>omnesque deinceps ex collegio eiusdem anni refici apparebat, <persName n="2"><foreName>L.</foreName> <surname>Titinium</surname></persName> <persName n="2"><foreName>P.</foreName> <surname>Maenium</surname></persName> <persName n="2"><foreName>Cn.</foreName> <surname>Genucium</surname></persName> <persName n="2"><foreName>L.</foreName> <surname>Atilium</surname></persName>. qui priusquam renuntiarentur iure uocatis tribubus, permissu interregis <persName n="3"><foreName>P.</foreName> <surname>Licinius</surname> <addName>Caluus</addName></persName> ita uerba fecit:

<milestone unit="section" n="3"/><pb id="p.5029"/>'omen concordiae, Quirites, rei maxime in hoc tempus utili, memoria nostri magistratus uos his comitiis petere in insequentem annum uideo.

<milestone unit="section" n="4"/>sed collegas eosdem reficitis, etiam usu meliores factos: me iam non eundem sed umbram nomenque <persName n="2"><foreName>P.</foreName> <surname>Licini</surname></persName> relictum uidetis. uires corporis adfectae, sensus oculorum atque aurium hebetes, memoria labat, uigor animi obtunsus.

<milestone unit="section" n="5"/>en uobis' inquit, 'iuuenem', filium tenens, 'effigiem atque imaginem eius quem uos antea tribunum militum ex plebe primum fecistis. hunc ego institutum disciplina mea uicarium pro me rei publicae do dicoque, uosque quaeso, Quirites, delatum mihi ultro honorem huic petenti meisque pro eo adiectis precibus mandetis.'

<milestone unit="section" n="6"/>datum id petenti patri filiusque eius <persName n="2"><foreName>P.</foreName> <surname>Licinius</surname></persName> tribunus militum consulari potestate cum iis quos supra scripsimus declaratus.

<milestone unit="section" n="7"/>Titinius Genuciusque tribuni militum profecti aduersus Faliscos Capenatesque, dum bellum maiore animo gerunt quam consilio, praecipitauere se in insidias. Genucius

<milestone unit="section" n="8"/>morte honesta temeritatem luens ante signa inter primores cecidit; Titinius in editum tumulum ex multa trepidatione militibus collectis aciem restituit; nec se tamen aequo loco hosti commisit.

<milestone unit="section" n="9"/>plus ignominiae erat quam cladis acceptum, quae prope in cladem ingentem uertit; tantum inde terroris non Romae modo, quo multiplex fama peruenerat, sed in castris quoque fuit ad Ueios.

<milestone unit="section" n="10"/><pb id="p.5030" n="rumor ducibus "/>aegre ibi miles retentus a fuga est cum peruasisset castra rumor ducibus exercituque caeso uictorem Capenatem ac Faliscum Etruriaeque omnem iuuentutem haud procul inde abesse.

<milestone unit="section" n="11"/>his tumultuosiora Romae, iam castra ad Ueios oppugnari, iam partem hostium tendere ad urbem agmine infesto, crediderant; concursumque in muros est et matronarum, quas ex domo conciuerat publicus pauor, obsecrationes in templis factae,

<milestone unit="section" n="12"/>precibusque ab dis petitum ut exitium ab urbis tectis templisque ac moenibus Romanis arcerent Ueiosque eum auerterent terrorem, si sacra renouata rite, si procurata prodigia essent. </p><p><milestone unit="chapter" n="19"/>

<milestone unit="section" n="1"/>iam ludi Latinaeque instaurata erant, iam ex lacu Albano aqua emissa in agros, Ueiosque fata adpetebant.

<milestone unit="section" n="2"/>igitur fatalis dux ad excidium illius urbis seruandaeque patriae, <persName n="3"><foreName>M.</foreName> <surname>Furius</surname> <addName>Camillus</addName></persName>, dictator dictus magistrum equitum <persName n="3"><foreName>P.</foreName> <surname>Cornelium</surname> <addName>Scipionem</addName></persName> dixit.

<milestone unit="section" n="3"/>omnia repente mutauerat imperator mutatus; alia spes, alius animus hominum, fortuna quoque alia urbis uideri.

<milestone unit="section" n="4"/>omnium primum in eos qui a Ueiis in illo pauore fugerant more militari animaduertit, effecitque ne hostis maxime timendus militi esset. deinde indicto dilectu in diem certam, ipse interim Ueios ad confirmandos militum animos intercurrit;

<milestone unit="section" n="5"/>inde Romam ad scribendum nouum exercitum redit, nullo detractante militiam. peregrina etiam iuuentus, Latini Hernicique, operam suam pollicentes ad id bellum uenere;

<milestone unit="section" n="6"/>quibus cum gratias in senatu egisset dictator, satis iam omnibus ad id bellum paratis, ludos magnos ex senatus consulto uouit Ueiis captis se facturum aedemque Matutae Matris refectam dedicaturum, iam ante ab rege <persName n="2"><foreName>Ser.</foreName> <surname>Tullio</surname></persName> dedicatam.

<milestone unit="section" n="7"/><pb id="p.5031"/>profectus cum exercitu ab urbe exspectatione hominum maiore quam spe, in agro primum Nepesino cum Faliscis et Capenatibus signa confert.

<milestone unit="section" n="8"/>omnia ibi summa ratione consilioque acta fortuna etiam, ut fit, secuta est. non proelio tantum fudit hostes, sed castris quoque exuit ingentique praeda est potitus; cuius pars maxima ad quaestorem redacta est, haud ita multum militi datum.

<milestone unit="section" n="9"/>inde ad Ueios exercitus ductus, densioraque castella facta, et a procursationibus quae multae temere inter murum ac uallum fiebant, edicto ne quis iniussu pugnaret, ad opus milites traducti.

<milestone unit="section" n="10"/>operum fuit omnium longe maximum ac laboriosissimum cuniculus in arcem hostium agi coeptus.

<milestone unit="section" n="11"/>quod ne intermitteretur opus neu sub terra continuus labor eosdem conficeret, in partes sex munitorum numerum diuisit; senae horae in orbem operi attributae sunt; nocte ac die nunquam ante omissum quam in arcem uiam facerent. </p><p><milestone unit="chapter" n="20"/>

<milestone unit="section" n="1"/>dictator cum iam in manibus uideret uictoriam esse, urbem opulentissimam capi, tantumque praedae fore quantum non omnibus in unum conlatis ante bellis fuisset,

<milestone unit="section" n="2"/>ne quam inde aut militum iram ex malignitate praedae partitae aut inuidiam apud patres ex prodiga largitione caperet, litteras ad senatum misit,

<milestone unit="section" n="3"/>deum immortalium benignitate suis consiliis patientia militum Ueios iam fore in potestate populi Romani;

<milestone unit="section" n="4"/>quid de praeda faciendum censerent? duae senatum distinebant sententiae, senis <persName n="2"><foreName>P.</foreName> <surname>Licini</surname></persName>, quem primum dixisse a filio interrogatum ferunt, edici palam placere populo ut qui particeps esse praedae uellet in castra Ueios iret,

<milestone unit="section" n="5"/><pb id="p.5032" n="arguens si s"/>altera <persName n="2"><foreName>Ap.</foreName> <surname>Claudi</surname></persName>, qui largitionem nouam prodigam inaequalem inconsultam arguens, si semel nefas ducerent captam ex hostibus in aerario exhausto bellis pecuniam esse, auctor erat stipendii ex ea pecunia militi numerandi ut eo minus tributi plebes conferret;

<milestone unit="section" n="6"/>eius enim doni societatem sensuras aequaliter omnium domos, non auidas in direptiones manus otiosorum urbanorum bellatorum praerepturas fortium praemia esse, cum ita ferme eueniat ut segnior sit praedator ut quisque laboris periculique praecipuam petere partem soleat.

<milestone unit="section" n="7"/>Licinius contra suspectam et inuisam semper eam pecuniam fore aiebat, causasque criminum ad plebem, seditionum inde ac legum nouarum praebituram;

<milestone unit="section" n="8"/>satius igitur esse reconciliari eo dono plebis animos, exhaustis atque exinanitis tributo tot annorum succurri, et sentire praedae fructum ex eo bello in quo prope consenuerint. gratius id fore laetiusque quod quisque sua manu ex hoste captum domum rettulerit quam si multiplex alterius arbitrio accipiat.

<milestone unit="section" n="9"/>ipsum dictatorem fugere inuidiam ex eo criminaque; eo delegasse ad senatum; senatum quoque debere reiectam rem ad se permittere plebi ac pati habere quod cuique fors belli dederit.

<milestone unit="section" n="10"/>haec tutior uisa sententia est quae popularem senatum faceret. edictum itaque est ad praedam Ueientem quibus uideretur in castra ad dictatorem proficiscerentur. </p><p><milestone unit="chapter" n="21"/>

<milestone unit="section" n="1"/>ingens profecta multitudo repleuit castra. tum dictator auspicato egressus cum edixisset ut arma milites caperent, 'tuo ductu' inquit,

<milestone unit="section" n="2"/>'Pythice Apollo, tuoque numine instinctus pergo ad delendam urbem Ueios, tibique hinc decimam partem praedae uoueo.

<milestone unit="section" n="3"/><pb id="p.5033" n="futuram urbem "/>te simul, Iuno regina, quae nunc Ueios colis, precor, ut nos uictores in nostram tuamque mox futuram urbem sequare, ubi te dignum amplitudine tua templum accipiat'.

<milestone unit="section" n="4"/>haec precatus, superante multitudine ab omnibus locis urbem adgreditur, quo minor ab cuniculo ingruentis periculi sensus esset.

<milestone unit="section" n="5"/>Ueientes ignari se iam a suis uatibus, iam ab externis oraculis proditos, iam in partem praedae suae uocatos deos, alios uotis ex urbe sua euocatos hostium templa nouasque sedes spectare, seque ultimum illum diem agere,

<milestone unit="section" n="6"/>nihil minus timentes quam subrutis cuniculo moenibus arcem iam plenam hostium esse, in muros pro se quisque armati discurrunt,

<milestone unit="section" n="7"/>mirantes quidnam id esset quod cum tot per dies nemo se ab stationibus Romanus mouisset, tum uelut repentino icti furore improuidi currerent ad muros.

<milestone unit="section" n="8"/>inseritur huic loco fabula: immolante rege Ueientium uocem haruspicis, dicentis qui eius hostiae exta prosecuisset, ei uictoriam dari, exauditam in cuniculo mouisse Romanos milites ut adaperto cuniculo exta raperent et ad dictatorem ferrent.

<milestone unit="section" n="9"/><pb id="p.5034" n="pro ueris acci"/>sed in rebus tam antiquis si quae similia ueri sint pro ueris accipiantur, satis habeam: haec ad ostentationem scenae gaudentis miraculis aptiora quam ad fidem neque adfirmare neque refellere est operae pretium.

<milestone unit="section" n="10"/>cuniculus delectis militibus eo tempore plenus, in aedem Iunonis quae in Ueientana arce erat armatos repente edidit, et pars auersos in muris inuadunt hostes, pars claustra portarum reuellunt, pars cum ex tectis saxa tegulaeque a mulieribus ac seruitiis iacerentur, inferunt ignes.

<milestone unit="section" n="11"/>clamor omnia uariis terrentium ac pauentium uocibus mixto mulierum ac puerorum ploratu complet.

<milestone unit="section" n="12"/>momento temporis deiectis ex muro undique armatis patefactisque portis cum alii agmine inruerent, alii desertos scanderent muros, urbs hostibus impletur;

<milestone unit="section" n="13"/>omnibus locis pugnatur; deinde multa iam edita caede senescit pugna, et dictator praecones edicere iubet ut ab inermi abstineatur.

<milestone unit="section" n="14"/>is finis sanguinis fuit. dedi inde inermes coepti et ad praedam miles permissu dictatoris discurrit. quae cum ante oculos eius aliquantum spe atque opinione maior maiorisque pretii rerum ferretur, dicitur

<milestone unit="section" n="15"/>manus ad caelum tollens precatus esse ut si cui deorum hominumque nimia sua fortuna populique Romani uideretur, ut eam inuidiam lenire quam minimo suo priuato incommodo publicoque populi Romani liceret.

<milestone unit="section" n="16"/>conuertentem se inter hanc uenerationem traditur memoriae prolapsum cecidisse; idque omen pertinuisse postea euentu rem coniectantibus uisum ad damnationem ipsius Camilli, captae deinde urbis Romanae, quod post paucos accidit annos, cladem.

<milestone unit="section" n="17"/><pb id="p.5035" n="est consumptus"/>atque ille dies caede hostium ac direptione urbis opulentissimae est consumptus: </p><p><milestone unit="chapter" n="22"/>

<milestone unit="section" n="1"/>postero die libera corpora dictator sub corona uendidit. ea sola pecunia in publicum redigitur, haud sine ira plebis; et quod rettulere secum praedae, nec duci, qui ad senatum malignitatis auctores quaerendo rem arbitrii sui reiecisset,

<milestone unit="section" n="2"/>nec senatui, sed Liciniae familiae, ex qua filius ad senatum rettulisset, pater tam popularis sententiae auctor fuisset, acceptum referebant.

<milestone unit="section" n="3"/>cum iam humanae opes egestae a Ueiis essent, amoliri tum deum dona ipsosque deos, sed colentium magis quam rapientium modo, coepere.

<milestone unit="section" n="4"/>namque delecti ex omni exercitu iuuenes, pure lautis corporibus, candida ueste, quibus deportanda Romam regina Iuno adsignata erat, uenerabundi templum iniere,

<milestone unit="section" n="5"/>primo religiose admouentes manus, quod id signum more Etrusco nisi certae gentis sacerdos attractare non esset solitus. dein cum quidam, seu spiritu diuino tactus seu iuuenali ioco, 'uisne Romam ire, Iuno?' dixisset, adnuisse ceteri deam conclamauerunt.

<milestone unit="section" n="6"/>inde fabulae adiectum est uocem quoque dicentis uelle auditam; motam certe sede sua parui molimenti adminiculis, sequentis modo accepimus leuem ac facilem tralatu fuisse,

<milestone unit="section" n="7"/>integramque in Auentinum aeternam sedem suam quo uota Romani dictatoris uocauerant perlatam, ubi templum ei postea idem qui uouerat Camillus dedicauit.

<milestone unit="section" n="8"/>hic Ueiorum occasus fuit, urbis opulentissimae Etrusci nominis, magnitudinem suam uel ultima clade indicantis, quod decem aestates hiemesque continuas circumsessa cum plus aliquanto cladium intulisset quam accepisset, postremo iam fato quoque urgente, operibus tamen, non ui expugnata est. </p><p><milestone unit="chapter" n="23"/>

<milestone unit="section" n="1"/><pb id="p.5036" n="sortes notae "/>Romam ut nuntiatum est Ueios captos, quamquam et prodigia procurata fuerant et uatum responsa et Pythicae sortes notae, et quantum humanis adiuuari consiliis potuerat res ducem <persName n="2"><foreName>M.</foreName> <surname>Furium</surname></persName>, maximum imperatorum omnium, legerant,

<milestone unit="section" n="2"/>tamen quia tot annis uarie ibi bellatum erat multaeque clades acceptae, uelut ex insperato immensum gaudium fuit,

<milestone unit="section" n="3"/>et priusquam senatus decerneret plena omnia templa Romanarum matrum grates dis agentium erant. senatus in quadriduum, quot dierum nullo ante bello, supplicationes decernit.

<milestone unit="section" n="4"/>aduentus quoque dictatoris omnibus ordinibus obuiam effusis celebratior quam ullius unquam antea fuit, triumphusque omnem consuetum honorandi diei illius modum aliquantum excessit.

<milestone unit="section" n="5"/>maxime conspectus ipse est, curru equis albis iuncto urbem inuectus, parumque id non ciuile modo sed humanum etiam uisum.

<milestone unit="section" n="6"/>Iouis Solisque equis aequiperatum dictatorem in religionem etiam trahebant, triumphusque ob eam unam maxime rem clarior quam gratior fuit.

<milestone unit="section" n="7"/>tum Iunoni reginae templum in Auentino locauit, dedicauitque Matutae Matris; atque his diuinis humanisque rebus gestis dictatura se abdicauit.

<milestone unit="section" n="8"/>agi deinde de Apollinis dono coeptum. cui se decimam uouisse praedae partem cum diceret Camillus, pontifices soluendum religione populum censerent,

<milestone unit="section" n="9"/>haud facile inibatur ratio iubendi referre praedam populum, ut ex ea pars debita in sacrum secerneretur.

<milestone unit="section" n="10"/>tandem eo quod lenissimum uidebatur decursum est, ut qui se domumque religione exsoluere uellet, cum sibimet ipse praedam aestimasset suam, decimae pretium partis in publicum deferret,

<milestone unit="section" n="11"/><pb id="p.5037" n="ex dignitate p"/>ut ex eo donum aureum, dignum amplitudine templi ac numine dei, ex dignitate populi Romani fieret. ea quoque conlatio plebis animos a Camillo alienauit.

<milestone unit="section" n="12"/>inter haec pacificatum legati a Uolscis et Aequis uenerunt, impetrataque pax, magis ut fessa tam diutino bello adquiesceret ciuitas quam quod digni peterent. </p><p><milestone unit="chapter" n="24"/>

<milestone unit="section" n="1"/>Ueiis captis, sex tribunos militum consulari potestate insequens annus habuit, duos <persName n="2"><foreName>P.</foreName> <surname>Cornelios</surname></persName>, Cossum et Scipionem, <persName n="3"><foreName>M.</foreName> <surname>Ualerium</surname> <addName>Maximum</addName></persName> iterum <persName n="3"><foreName>K.</foreName> <surname>Fabium</surname> <addName>Ambustum</addName></persName> tertium <persName n="3"><foreName>L.</foreName> <surname>Furium</surname> <addName>Medullinum</addName></persName> quintum <persName n="2"><foreName>Q.</foreName> <surname>Seruilium</surname></persName> tertium.

<milestone unit="section" n="2"/>Corneliis Faliscum bellum, Ualerio ac Seruilio Capenas sorte euenit. ab iis non urbes ui aut operibus temptatae, sed ager est depopulatus praedaeque rerum agrestium actae; nulla felix arbor, nihil frugiferum in agro relictum.

<milestone unit="section" n="3"/>ea clades Capenatem populum subegit; pax petentibus data; in Faliscis bellum restabat.

<milestone unit="section" n="4"/>Romae interim multiplex seditio erat, cuius leniendae causa coloniam in Uolscos, quo tria milia ciuium Romanorum scriberentur, deducendam censuerant, triumuirique ad id creati terna iugera et septunces uiritim diuiserant.

<milestone unit="section" n="5"/>ea largitio sperni coepta, quia spei maioris auertendae solatium obiectum censebant: cur enim relegari plebem in Uolscos cum pulcherrima urbs Ueii agerque Ueientanus in conspectu sit, uberior ampliorque Romano agro?

<milestone unit="section" n="6"/>urbem quoque urbi Romae uel situ uel magnificentia publicorum priuatorumque tectorum ac locorum praeponebant.

<milestone unit="section" n="7"/><pb id="p.5038" n="fuit transmi"/>quin illa quoque actio mouebatur, quae post captam utique Romam a Gallis celebratior fuit, transmigrandi Ueios.

<milestone unit="section" n="8"/>ceterum partem plebis, partem senatus habitando destinabant [Ueios,] duasque urbes communi re publica incoli a populo Romano posse.

<milestone unit="section" n="9"/>aduersus quae cum optimates ita tenderent ut morituros se citius dicerent in conspectu populi Romani quam quicquam earum rerum rogaretur;

<milestone unit="section" n="10"/>quippe nunc in una urbe tantum dissensionum esse: quid in duabus urbibus fore? uictamne ut quisquam uictrici patriae praeferret sineretque maiorem fortunam captis esse Ueiis quam incolumibus fuerit? postremo se relinqui a ciuibus in patria posse:

<milestone unit="section" n="11"/>ut relinquant patriam atque ciues nullam uim unquam subacturam, et <persName n="2"><foreName>T.</foreName> <surname>Sicinium</surname></persName>&mdash;is enim ex tribunis plebis rogationis eius lator erat&mdash;conditorem Ueios sequantur, relicto deo Romulo, dei filio, parente et auctore urbis Romae; </p><p><milestone unit="chapter" n="25"/>

<milestone unit="section" n="1"/> &mdash;haec cum foedis certaminibus agerentur&mdash;nam partem tribunorum plebi patres in suam sententiam traxerant&mdash;,

<milestone unit="section" n="2"/><pb id="p.5039" n="causa clamor o"/>nulla res alia manibus temperare plebem cogebat quam quod, urbi rixae committendae causa clamor ortus esset, principes senatus primi turbae offerentes se peti feririque atque occidi iubebant.

<milestone unit="section" n="3"/>ab horum aetatibus dignitatibusque et honoribus uiolandis dum abstinebatur, et ad reliquos similes conatus uerecundia irae obstabat.

<milestone unit="section" n="4"/>Camillus identidem omnibus locis contionabatur: haud mirum id quidem esse, furere ciuitatem quae damnata uoti omnium rerum potiorem curam quam religione se exsoluendi habeat.

<milestone unit="section" n="5"/>nihil de conlatione dicere, stipis uerius quam decumae, quando ea se quisque priuatim obligauerit, liberatus sit populus.

<milestone unit="section" n="6"/>enimuero illud se tacere suam conscientiam non pati quod ex ea tantum praeda quae rerum mouentium sit decuma designetur: urbis atque agri capti, quae et ipsa uoto contineatur, mentionem nullam fieri.

<milestone unit="section" n="7"/>cum ea disceptatio, anceps senatui uisa, delegata ad pontifices esset, adhibito Camillo uisum collegio, quod eius ante conceptum uotum Ueientium fuisset et post uotum in potestatem populi Romani uenisset, eius partem decimam Apollini sacram esse.

<milestone unit="section" n="8"/>ita in aestimationem urbs agerque uenit. pecunia ex aerario prompta, et tribunis militum consularibus ut aurum ex ea coemerent negotium datum. cuius cum copia non esset, matronae coetibus ad eam rem consultandam habitis communi decreto pollicitae tribunis militum aurum et omnia ornamenta sua, in aerarium detulerunt.

<milestone unit="section" n="9"/>grata ea res ut quae maxime senatui unquam fuit; honoremque ob eam munificentiam ferunt matronis habitum ut pilento ad sacra ludosque, carpentis festo profestoque uterentur.

<milestone unit="section" n="10"/><pb id="p.5040" n="pecuniae solue"/>pondere ab singulis auri accepto aestimatoque ut pecuniae soluerentur, crateram auream fieri placuit quae donum Apollini Delphos portaretur.

<milestone unit="section" n="11"/>simul ab religione animos remiserunt, integrant seditionem tribuni plebis; incitatur multitudo in omnes principes, ante alios in Camillum:

<milestone unit="section" n="12"/>eum praedam Ueientanam publicando sacrandoque ad nihilum redegisse. absentes ferociter increpant; praesentium, cum se ultro iratis offerrent, uerecundiam habent.

<milestone unit="section" n="13"/>simul extrahi rem ex eo anno uiderunt, tribunos plebis latores legis in annum eosdem reficiunt; et patres hoc idem de intercessoribus legis adnisi; ita tribuni plebis magna ex parte iidem refecti. </p><p><milestone unit="chapter" n="26"/>

<milestone unit="section" n="1"/>comitiis tribunorum militum patres summa ope euicerunt ut <persName n="3"><foreName>M.</foreName> <surname>Furius</surname> <addName>Camillus</addName></persName> crearetur. propter bella simulabant parari ducem; sed largitioni tribuniciae aduersarius quaerebatur.

<milestone unit="section" n="2"/>cum Camillo creati tribuni militum consulari potestate <persName n="3"><foreName>L.</foreName> <surname>Furius</surname> <addName>Medullinus</addName></persName> sextum <persName n="2"><foreName>C.</foreName> <surname>Aemilius</surname></persName> <persName n="3"><foreName>L.</foreName> <surname>Ualerius</surname> <addName>Publicola</addName></persName> <persName n="2"><foreName>Sp.</foreName> <surname>Postumius</surname></persName> <persName n="2"><foreName>P.</foreName> <surname>Cornelius</surname></persName> iterum.

<milestone unit="section" n="3"/>principio anni tribuni plebis nihil mouerunt, donec <persName n="3"><foreName>M.</foreName> <surname>Furius</surname> <addName>Camillus</addName></persName> in Faliscos, cui id bellum mandatum erat, proficisceretur. differendo deinde elanguit res, et Camillo quem aduersarium maxime metuerant gloria in Faliscis creuit.

<milestone unit="section" n="4"/>nam cum primo moenibus se hostes tenerent tutissimum id rati, populatione agrorum atque incendiis uillarum coegit eos egredi urbe.

<milestone unit="section" n="5"/>sed timor longius progredi prohibuit; mille fere passuum ab oppido castra locant, nulla re alia fidentes ea satis tuta esse quam difficultate aditus, asperis confragosisque circa, et partim artis, partim arduis uiis.

<milestone unit="section" n="6"/><pb id="p.5041"/>ceterum Camillus, captiuum indidem ex agris secutus ducem, castris multa nocte motis, prima luce aliquanto superioribus locis se ostendit.

<milestone unit="section" n="7"/>trifariam Romani muniebant; alius exercitus proelio intentus stabat. ibi impedire opus conatos hostes fundit fugatque; tantumque inde pauoris Faliscis iniectum est, ut effusa fuga castra sua quae propiora erant praelati urbem peterent.

<milestone unit="section" n="8"/>multi caesi uulneratique priusquam pauentes portis inciderent; castra capta; praeda ad quaestores redacta cum magna militum ira; sed seueritate imperii uicti eandem uirtutem et oderant et mirabantur.

<milestone unit="section" n="9"/>obsidio inde urbis et munitiones, et interdum per occasionem impetus oppidanorum in Romanas stationes proeliaque parua fieri et teri tempus neutro inclinata spe, cum frumentum copiaeque aliae ex ante conuecto largius obsessis quam obsidentibus suppeterent.

<milestone unit="section" n="10"/>uidebaturque aeque diuturnus futurus labor ac Ueiis fuisset, ni fortuna imperatori Romano simul et cognitae rebus bellicis uirtutis specimen [et] maturam uictoriam dedisset. </p><p><milestone unit="chapter" n="27"/>

<milestone unit="section" n="1"/>mos erat Faliscis eodem magistro liberorum et comite uti, simulque plures pueri, quod hodie quoque in Graecia manet, unius curae demandabantur. principum liberos, sicut fere fit, qui scientia uidebatur praecellere erudiebat.

<milestone unit="section" n="2"/><pb id="p.5042" n="pace instituis"/>is cum in pace instituisset pueros ante urbem lusus exercendique causa producere, nihil eo more per belli tempus intermisso, [dum] modo breuioribus modo longioribus spatiis trahendo eos a porta, lusu sermonibusque uariatis, longius solito ubi res dedit progressus, inter stationes eos hostium castraque inde Romana in praetorium ad Camillum perduxit.

<milestone unit="section" n="3"/>ibi scelesto facinori scelestiorem sermonem addit,

<milestone unit="section" n="4"/>Falerios se in manus Romanis tradidisse, quando eos pueros quorum parentes capita ibi rerum sint in potestatem dediderit.

<milestone unit="section" n="5"/>quae ubi Camillus audiuit, 'non ad similem' inquit, 'tui nec populum nec imperatorem scelestus ipse cum scelesto munere uenisti.

<milestone unit="section" n="6"/>nobis cum Faliscis quae pacto fit humano societas non est: quam ingenerauit natura utrisque est eritque. sunt et belli, sicut pacis, iura, iusteque ea non minus quam fortiter didicimus gerere.

<milestone unit="section" n="7"/>arma habemus non aduersus eam aetatem cui etiam captis urbibus parcitur, sed aduersus armatos et ipsos qui, nec laesi nec lacessiti a nobis, castra Romana ad Ueios oppugnarunt.

<milestone unit="section" n="8"/>eos tu quantum in te fuit nouo scelere uicisti: ego Romanis artibus, uirtute opere armis, sicut Ueios uincam'.

<milestone unit="section" n="9"/>denudatum deinde eum manibus post tergum inligatis reducendum Falerios pueris tradidit, uirgasque eis quibus proditorem agerent in urbem uerberantes dedit.

<milestone unit="section" n="10"/><pb id="p.5043" n="pacem mallent"/>ad quod spectaculum concursu populi primum facto, deinde a magistratibus de re noua uocato senatu, tanta mutatio animis est iniecta ut qui modo efferati odio iraque Ueientium exitum paene quam Capenatium pacem mallent, apud eos pacem uniuersa posceret ciuitas.

<milestone unit="section" n="11"/>fides Romana, iustitia imperatoris in foro et curia celebrantur; consensuque omnium legati ad Camillum in castra, atque inde permissu Camilli Romam ad senatum, qui dederent Falerios proficiscuntur.

<milestone unit="section" n="12"/>introducti ad senatum ita locuti traduntur: 'patres conscripti, uictoria cui nec deus nec homo quisquam inuideat uicti a uobis et imperatore uestro, dedimus nos uobis, rati, quo nihil uictori pulchrius est, melius nos sub imperio uestro quam legibus nostris uicturos.

<milestone unit="section" n="13"/>euentu huius belli duo salutaria exempla prodita humano generi sunt: uos fidem in bello quam praesentem uictoriam maluistis; nos fide prouocati uictoriam ultro detulimus.

<milestone unit="section" n="14"/>sub dicione uestra sumus; mittite qui arma, qui obsides, qui urbem patentibus portis accipiant.

<milestone unit="section" n="15"/>nec uos fidei nostrae nec nos imperii uestri paenitebit.' Camillo et ab hostibus et a ciuibus gratiae actae. Faliscis in stipendium militum eius anni, ut populus Romanus tributo uacaret, pecunia imperata. pace data exercitus Romam reductus. </p><p><milestone unit="chapter" n="28"/>

<milestone unit="section" n="1"/>Camillus meliore multo laude quam cum triumphantem albi per urbem uexerant equi insignis, iustitia fideque hostibus uictis cum in urbem redisset, taciti eius uerecundiam non tulit senatus quin sine mora uoti liberaretur;

<milestone unit="section" n="2"/>crateramque auream donum Apollini Delphos legati qui ferrent, <persName n="2"><foreName>L.</foreName> <surname>Ualerius</surname></persName> <persName n="2"><foreName>L.</foreName> <surname>Sergius</surname></persName> <persName n="2"><foreName>A.</foreName> <surname>Manlius</surname></persName>, missi longa una naue, haud procul freto Siculo a piratis Liparensium excepti deuehuntur Liparas.

<milestone unit="section" n="3"/><pb id="p.5044" n="suis miles"/>mos erat ciuitatis uelut publico latrocinio partam praedam diuidere. forte eo anno in summo magistratu erat Timasitheus quidam, Romanis uir similior quam suis;

<milestone unit="section" n="4"/>qui legatorum nomen donumque et deum cui mitteretur et doni causam ueritus ipse multitudinem quoque, quae semper ferme regenti est similis, religionis iustae impleuit, adductosque in publicum hospitium legatos cum praesidio etiam nauium Delphos prosecutus, Romam inde sospites restituit.

<milestone unit="section" n="5"/>hospitium cum eo senatus consulto est factum donaque publice data. eodem anno in Aequis uarie bellatum, adeo ut in incerto fuerit et apud ipsos exercitus et Romae uicissent uictine essent.

<milestone unit="section" n="6"/>imperatores Romani fuere ex tribunis militum <persName n="2"><foreName>C.</foreName> <surname>Aemilius</surname></persName> <persName n="2"><foreName>Sp.</foreName> <surname>Postumius</surname></persName>. primo rem communiter gesserunt; fusis inde acie hostibus, Aemilium praesidio Uerruginem obtinere placuit, Postumium fines uastare.

<milestone unit="section" n="7"/>ibi eum incomposito agmine neglegentius ab re bene gesta euntem adorti Aequi terrore iniecto in proximos compulere tumulos; pauorque inde Uerruginem etiam ad praesidium alterum est perlatus.

<milestone unit="section" n="8"/>Postumius suis in tutum receptis cum contione aduocata terrorem increparet ac fugam, fusos esse ab ignauissimo ac fugacissimo hoste, conclamat uniuersus exercitus merito se ea audire et fateri admissum flagitium, sed eosdem correcturos esse neque diuturnum id gaudium hostibus fore.

<milestone unit="section" n="9"/>poscentes ut confestim inde ad castra hostium duceret&mdash;et in conspectu erant, posita in plano&mdash;nihil poenae recusabant ni ea ante noctem expugnassent.

<milestone unit="section" n="10"/><pb id="p.5045" n="diurno proeliu"/>conlaudatos corpora curare paratosque esse quarta uigilia iubet. et hostes nocturnam fugam ex tumulo Romanorum ut ab ea uia quae ferebat Uerruginem excluderent, fuere obuii; proeliumque ante lucem&mdash;sed luna pernox erat&mdash;commissum est. [et] haud incertius diurno proelium fuit;

<milestone unit="section" n="11"/>sed clamor Uerruginem perlatus, cum castra Romana crederent oppugnari, tantum iniecit pauoris ut nequiquam retinente atque obsecrante Aemilio Tusculum palati fugerent.

<milestone unit="section" n="12"/>inde fama Romam perlata est Postumium exercitumque occisum. qui ubi prima lux metum insidiarum effuse sequentibus sustulit, cum perequitasset aciem promissa repetens, tantum iniecit ardoris ut non ultra sustinuerint impetum Aequi.

<milestone unit="section" n="13"/>caedes inde fugientium, qualis ubi ira magis quam uirtute res geritur, ad perniciem hostium facta est; tristemque ab Tusculo nuntium nequiquam exterrita ciuitate litterae a Postumio laureatae sequuntur, uictoriam populi Romani esse, Aequorum exercitum deletum. </p><p><milestone unit="chapter" n="29"/>

<milestone unit="section" n="1"/>tribunorum plebis actiones quia nondum inuenerant finem, et plebs continuare latoribus legis tribunatum et patres reficere intercessores legis adnisi sunt; sed plus suis comitiis plebs ualuit;

<milestone unit="section" n="2"/>quem dolorem ulti patres sunt senatus consulto facto ut consules, inuisus plebi magistratus, crearentur. annum post quintum decimum creati consules <persName n="3"><foreName>L.</foreName> <surname>Lucretius</surname> <addName>Flauus</addName></persName> <persName n="3"><foreName>Ser.</foreName> <surname>Sulpicius</surname> <addName>Camerinus</addName></persName>.

<milestone unit="section" n="3"/>principio huius anni ferociter quia nemo ex collegio intercessurus erat coortis ad perferendam legem tribunis plebis nec segnius ob id ipsum consulibus resistentibus omnique ciuitate in unam eam curam conuersa, Uitelliam coloniam Romanam in suo agro Aequi expugnant.

<milestone unit="section" n="4"/><pb id="p.5046" n="quia nocte pro"/>colonorum pars maxima incolumis, quia nocte proditione oppidum captum liberam per auersa urbis fugam dederat, Romam perfugere.

<milestone unit="section" n="5"/><persName n="2"><foreName>L.</foreName> <surname>Lucretio</surname></persName> consuli ea prouincia euenit. is cum exercitu profectus acie hostes uicit, uictorque Romam ad maius aliquanto certamen redit.

<milestone unit="section" n="6"/>dies dicta erat tribunis plebis biennii superioris <persName n="2"><foreName>A.</foreName> <surname>Uerginio</surname></persName> et <persName n="2"><foreName>Q.</foreName> <surname>Pomponio</surname></persName>, quos defendi patrum consensu ad fidem senatus pertinebat; neque enim eos aut uitae ullo crimine alio aut gesti magistratus quisquam arguebat praeterquam quod gratificantes patribus rogationi tribuniciae intercessissent.

<milestone unit="section" n="7"/>uicit tamen gratiam senatus plebis ira et pessimo exemplo innoxii denis milibus grauis aeris condemnati sunt.

<milestone unit="section" n="8"/>id aegre passi patres; Camillus palam sceleris plebem arguere quae iam in suos uersa non intellegeret se prauo iudicio de tribunis intercessionem sustulisse, intercessione sublata tribuniciam potestatem euertisse;

<milestone unit="section" n="9"/>nam quod illi sperarent effrenatam licentiam eius magistratus patres laturos, falli eos. si tribunicia uis tribunicio auxilio repelli nequeat, aliud telum patres inuenturos esse;

<milestone unit="section" n="10"/>consulesque increpabat quod fide publica decipi tribunos eos taciti tulissent qui senatus auctoritatem secuti essent. haec propalam contionabundus in dies magis augebat iras hominum: </p><p><milestone unit="chapter" n="30"/>

<milestone unit="section" n="1"/><pb id="p.5047" n="focisque et de"/>senatum uero incitare aduersus legem haud desistebat: ne aliter descenderent in forum, cum dies ferendae legis uenisset, quam ut qui meminissent sibi pro aris focisque et deum templis ac solo in quo nati essent dimicandum fore.

<milestone unit="section" n="2"/>nam quod ad se priuatim attineat, si suae gloriae sibi inter dimicationem patriae meminisse sit fas, sibi amplum quoque esse urbem ab se captam frequentari, cottidie se frui monumento gloriae suae et ante oculos habere urbem latam in triumpho suo, insistere omnes uestigiis laudum suarum;

<milestone unit="section" n="3"/>sed nefas ducere desertam ac relictam ab dis immortalibus incoli urbem, et in captiuo solo habitare populum Romanum et uictrice patria uictam mutari.

<milestone unit="section" n="4"/>his adhortationibus principes concitati [patres] senes iuuenesque cum ferretur lex agmine facto in forum uenerunt, dissipatique per tribus, suos quisque tribules prensantes,

<milestone unit="section" n="5"/>orare cum lacrimis coepere ne eam patriam pro qua fortissime felicissimeque ipsi ac patres eorum dimicassent desererent, Capitolium, aedem Uestae, cetera circa templa deorum ostentantes;

<milestone unit="section" n="6"/>ne exsulem, extorrem populum Romanum ab solo patrio ac dis penatibus in hostium urbem agerent, eoque rem adducerent ut melius fuerit non capi Ueios, ne Roma desereretur.

<milestone unit="section" n="7"/>quia non ui agebant sed precibus, et inter preces multa deorum mentio erat, religiosum parti maximae fuit, et legem una plures tribus antiquarunt quam iusserunt.

<milestone unit="section" n="8"/><pb id="p.5048" n="fieret ut agr"/>adeoque ea uictoria laeta patribus fuit, ut postero die referentibus consulibus senatus consultum fieret ut agri Ueientani septena iugera plebi diuiderentur, nec patribus familiae tantum, sed ut omnium in domo liberorum capitum ratio haberetur, uellentque in eam spem liberos tollere. </p><p><milestone unit="chapter" n="31"/>

<milestone unit="section" n="1"/>eo munere delenita plebe nihil certatum est quo minus consularia comitia haberentur.

<milestone unit="section" n="2"/>creati consules <persName n="3"><foreName>L.</foreName> <surname>Ualerius</surname> <addName>Potitus</addName></persName> <persName n="2"><foreName>M.</foreName> <surname>Manlius</surname></persName>, cui Capitolino postea fuit cognomen. hi consules magnos ludos fecere, quos <persName n="2"><foreName>M.</foreName> <surname>Furius</surname></persName> dictator uouerat Ueienti bello.

<milestone unit="section" n="3"/>eodem anno aedes Iunonis reginae ab eodem dictatore eodemque bello uota dedicatur, celebratamque dedicationem ingenti matronarum studio tradunt.

<milestone unit="section" n="4"/>bellum haud memorabile in Algido cum Aequis gestum est, fusis hostibus prius paene quam manus consererent. Ualerio quod perseuerantior cedentes &lt;insequi&gt; [in fuga] fuit, triumphus, Manlio ut ouans ingrederetur urbem decretum est.

<milestone unit="section" n="5"/><pb id="p.5049" n="indictum "/>eodem anno nouum bellum cum Uolsiniensibus exortum; quo propter famem pestilentiamque in agro Romano ex siccitate caloribusque nimiis ortam exercitus duci nequiuit. ob quae Uolsinienses Sappinatibus adiunctis superbia inflati ultro agros Romanos incursauere; bellum inde duobus populis indictum.

<milestone unit="section" n="6"/><persName n="2"><foreName>C.</foreName> <surname>Iulius</surname></persName> censor decessit; in eius locum <persName n="2"><foreName>M.</foreName> <surname>Cornelius</surname></persName> suffectus;&mdash;quae res postea religioni fuit quia eo lustro Roma est capta;

<milestone unit="section" n="7"/>nec deinde unquam in demortui locum censor sufficitur;&mdash;consulibusque morbo implicitis, placuit per interregnum renouari auspicia.

<milestone unit="section" n="8"/>itaque cum ex senatus consulto consules magistratu se abdicassent, interrex creatur <persName n="3"><foreName>M.</foreName> <surname>Furius</surname> <addName>Camillus</addName></persName>, qui <persName n="3"><foreName>P.</foreName> <surname>Cornelium</surname> <addName>Scipionem</addName></persName>, is deinde <persName n="3"><foreName>L.</foreName> <surname>Ualerium</surname> <addName>Potitum</addName></persName> interregem prodidit.

<milestone unit="section" n="9"/>ab eo creati sex tribuni militum consulari potestate ut etiamsi cui eorum incommoda ualetudo fuisset, copia magistratuum rei publicae esset. </p><p><milestone unit="chapter" n="32"/>

<milestone unit="section" n="1"/>kalendis Quintilibus magistratum occepere <persName n="2"><foreName>L.</foreName> <surname>Lucretius</surname></persName> <persName n="2"><foreName>Ser.</foreName> <surname>Sulpicius</surname></persName> <persName n="2"><foreName>M.</foreName> <surname>Aemilius</surname></persName> <persName n="3"><foreName>L.</foreName> <surname>Furius</surname> <addName>Medullinus</addName></persName> septimum <persName n="NAMEus-a NAMEius"><foreName>Agrippa</foreName> <surname>Furius</surname></persName> <persName n="2"><foreName>C.</foreName> <surname>Aemilius</surname></persName> iterum.

<milestone unit="section" n="2"/>ex his <persName n="2"><foreName>L.</foreName> <surname>Lucretio</surname></persName> et <persName n="3"><foreName>C.</foreName> <surname>Aemilio</surname></persName> Uolsinienses prouincia euenit, Sappinates Agrippae Furio et <persName n="2"><foreName>Ser.</foreName> <surname>Sulpicio</surname></persName>. prius cum Uolsiniensibus pugnatum est.

<milestone unit="section" n="3"/>bellum numero hostium ingens, certamine haud sane asperum fuit. fusa concursu primo acies; in fuga milia octo armatorum ab equitibus interclusa positis armis in deditionem uenerunt.

<milestone unit="section" n="4"/><pb id="p.5050" n="ex Uolsiniensi"/>eius belli fama effecit ne se pugnae committerent Sappinates; moenibus armati se tutabantur. Romani praedas passim et ex Sappinati agro et ex Uolsiniensi, nullo eam uim arcente, egerunt;

<milestone unit="section" n="5"/>donec Uolsiniensibus fessis bello, ea condicione ut res populo Romano redderent stipendiumque eius anni exercitui praestarent, in uiginti annos indutiae datae.

<milestone unit="section" n="6"/>eodem anno <persName n="2"><foreName>M.</foreName> <surname>Caedicius</surname></persName> de plebe nuntiauit tribunis se in Noua uia, ubi nunc sacellum est supra aedem Uestae, uocem noctis silentio audisse clariorem humana, quae magistratibus dici iuberet Gallos aduentare.

<milestone unit="section" n="7"/>id ut fit propter auctoris humilitatem spretum et quod longinqua eoque ignotior gens erat. neque deorum modo monita ingruente fato spreta, sed humanam quoque opem, quae una erat, <persName n="2"><foreName>M.</foreName> <surname>Furium</surname></persName> ab urbe amouere.

<milestone unit="section" n="8"/>qui die dicta ab <persName n="2"><foreName>L.</foreName> <surname>Apuleio</surname></persName> tribuno plebis propter praedam Ueientanam, filio quoque adulescente per idem tempus orbatus, cum accitis domum tribulibus clientibusque quae magna pars plebis erat, percontatus animos eorum responsum tulisset se conlaturos quanti damnatus esset,

<milestone unit="section" n="9"/>absoluere eum non posse, in exsilium abiit, precatus ab dis immortalibus si innoxio sibi ea iniuria fieret, primo quoque tempore desiderium sui ciuitati ingratae facerent. absens quindecim milibus grauis aeris damnatur. </p><p><milestone unit="chapter" n="33"/>

<milestone unit="section" n="1"/>expulso ciue quo manente, si quicquam humanorum certi est, capi Roma non potuerat, aduentante fatali urbi clade legati ab Clusinis ueniunt auxilium aduersus Gallos petentes.

<milestone unit="section" n="2"/><pb id="p.5051" n="agrosque ab Et"/>eam gentem traditur fama dulcedine frugum maximeque uini noua tum uoluptate captam Alpes transisse agrosque ab Etruscis ante cultos possedisse;

<milestone unit="section" n="3"/>et inuexisse in Galliam uinum inliciendae gentis causa Arruntem Clusinum ira corruptae uxoris ab Lucumone cui tutor is fuerat, praepotente iuuene et a quo expeti poenae, nisi externa uis quaesita esset, nequirent;

<milestone unit="section" n="4"/>hunc transeuntibus Alpes ducem auctoremque Clusium oppugnandi fuisse. equidem haud abnuerim Clusium Gallos ab Arrunte seu quo alio Clusino adductos;

<milestone unit="section" n="5"/>sed eos qui oppugnauerint Clusium non fuisse qui primi Alpes transierint satis constat. ducentis quippe annis ante quam Clusium oppugnarent urbemque Romam caperent, in Italiam Galli transcenderunt;

<milestone unit="section" n="6"/>nec cum his primum Etruscorum sed multo ante cum iis qui inter Appenninum Alpesque incolebant saepe exercitus Gallici pugnauere.

<milestone unit="section" n="7"/>Tuscorum ante Romanum imperium late terra marique opes patuere. mari supero inferoque quibus Italia insulae modo cingitur, quantum potuerint nomina sunt argumento, quod alterum Tuscum communi uocabulo gentis,

<milestone unit="section" n="8"/>alterum Hadriaticum [mare] ab Hatria, Tuscorum colonia, uocauere Italicae gentes, Graeci eadem Tyrrhenum atque Adriaticum uocant.

<milestone unit="section" n="9"/><pb id="p.5052" n="postea trans A"/>ei in utrumque mare uergentes incoluere urbibus duodenis terras, prius cis Appenninum ad inferum mare, postea trans Appenninum totidem, quot capita originis erant,

<milestone unit="section" n="10"/>coloniis missis, quae trans Padum omnia loca,&mdash;excepto Uenetorum angulo qui sinum circumcolunt maris,&mdash;

<milestone unit="section" n="11"/>usque ad Alpes tenuere. Alpinis quoque ea gentibus haud dubie origo est, maxime Raetis, quos loca ipsa efferarunt ne quid ex antiquo praeter sonum linguae nec eum incorruptum retinerent. </p><p><milestone unit="chapter" n="34"/>

<milestone unit="section" n="1"/>de transitu in Italiam Gallorum haec accepimus: Prisco Tarquinio Romae regnante, Celtarum quae pars Galliae tertia est penes Bituriges summa imperii fuit; ii regem Celtico dabant.

<milestone unit="section" n="2"/>Ambigatus is fuit, uirtute fortunaque cum sua, tum publica praepollens, quod in imperio eius Gallia adeo frugum hominumque fertilis fuit ut abundans multitudo uix regi uideretur posse.

<milestone unit="section" n="3"/>hic magno natu ipse iam exonerare praegrauante turba regnum cupiens, Bellonesum ac Segouesum sororis filios impigros iuuenes missurum se esse in quas di dedissent auguriis sedes ostendit;

<milestone unit="section" n="4"/>quantum ipsi uellent numerum hominum excirent ne qua gens arcere aduenientes posset. tum Segoueso sortibus dati Hercynei saltus; Belloueso haud paulo laetiorem in Italiam uiam di dabant.

<milestone unit="section" n="5"/>is quod eius ex populis abundabat, Bituriges, Aruernos, Senones, Haeduos, Ambarros, Carnutes, Aulercos exciuit. profectus ingentibus peditum equitumque copiis in Tricastinos uenit.

<milestone unit="section" n="6"/><pb id="p.5053" n="uisas haud eq"/>Alpes inde oppositae erant; quas inexsuperabiles uisas haud equidem miror, nulladum uia, quod quidem continens memoria sit, nisi de Hercule fabulis credere libet, superatas.

<milestone unit="section" n="7"/>ibi cum uelut saeptos montium altitudo teneret Gallos, circumspectarentque quanam per iuncta caelo iuga in alium orbem terrarum transirent, religio etiam tenuit quod allatum est aduenas quaerentes agrum ab Saluum gente oppugnari.

<milestone unit="section" n="8"/>Massilienses erant ii, nauibus a Phocaea profecti. id Galli fortunae suae omen rati, adiuuere ut quem primum in terram egressi occupauerant locum patientibus Saluis communirent. ipsi per Taurinos saltus &lt;saltum&gt;que Duriae Alpes transcenderunt;

<milestone unit="section" n="9"/>fusisque acie Tuscis haud procul Ticino flumine, cum in quo consederant agrum Insubrium appellari audissent cognominem Insubribus pago Haeduorum, ibi omen sequentes loci condidere urbem; Mediolanium appellarunt. </p><p><milestone unit="chapter" n="35"/>

<milestone unit="section" n="1"/>alia subinde manus Cenomanorum Etitouio duce uestigia priorum secuta eodem saltu fauente Belloueso cum transcendisset Alpes, ubi nunc Brixia ac Uerona urbes sunt locos tenuere.

<milestone unit="section" n="2"/><pb id="p.5054" n="post hos Sallu"/>Libui considunt post hos Salluuiique, prope antiquam gentem Laeuos Ligures incolentes circa Ticinum amnem. Poenino deinde Boii Lingonesque transgressi cum iam inter Padum atque Alpes omnia tenerentur, Pado ratibus traiecto non Etruscos modo sed etiam Umbros agro pellunt; intra Appenninum tamen sese tenuere.

<milestone unit="section" n="3"/>tum Senones, recentissimi aduenarum, ab Utente flumine usque ad Aesim fines habuere. hanc gentem Clusium Romamque inde uenisse comperio: id parum certum est, solamne an ab omnibus Cisalpinorum Gallorum populis adiutam.

<milestone unit="section" n="4"/>Clusini nouo bello exterriti, cum multitudinem, cum formas hominum inuisitatas cernerent et genus armorum, audirentque saepe ab iis cis Padum ultraque legiones Etruscorum fusas, quamquam aduersus Romanos nullum eis ius societatis amicitiaeue erat, nisi quod Ueientes consanguineos aduersus populum Romanum non defendissent, legatos Romam qui auxilium ab senatu peterent misere.

<milestone unit="section" n="5"/>de auxilio nihil impetratum; legati tres <persName n="3"><foreName>M.</foreName> <surname>Fabi</surname> <addName>Ambusti</addName></persName> filii missi, qui senatus populique Romani nomine agerent cum Gallis ne a quibus nullam iniuriam accepissent socios populi Romani atque amicos oppugnarent.

<milestone unit="section" n="6"/><pb id="p.5055" n="si posset et"/>Romanis eos bello quoque si res cogat tuendos esse; sed melius uisum bellum ipsum amoueri si posset, et Gallos nouam gentem pace potius cognosci quam armis. </p><p><milestone unit="chapter" n="36"/>

<milestone unit="section" n="1"/>mitis legatio, ni praeferoces legatos Gallisque magis quam Romanis similes habuisset. quibus postquam mandata ediderunt in concilio [Gallorum] datur responsum,

<milestone unit="section" n="2"/>etsi nouum nomen audiant Romanorum, tamen credere uiros fortes esse quorum auxilium a Clusinis in re trepida sit imploratum;

<milestone unit="section" n="3"/>et quoniam legatione aduersus se maluerint quam armis tueri socios, ne se quidem pacem quam illi adferant aspernari, si Gallis egentibus agro, quem latius possideant quam colant Clusini, partem finium concedant; aliter pacem impetrari non posse.

<milestone unit="section" n="4"/>et responsum coram Romanis accipere uelle et si negetur ager, coram iisdem Romanis dimicaturos, ut nuntiare domum possent quantum Galli uirtute ceteros mortales praestarent.

<milestone unit="section" n="5"/>quodnam id ius esset agrum a possessoribus petere aut minari arma Romanis quaerentibus et quid in Etruria rei Gallis esset, cum illi se in armis ius ferre et omnia fortium uirorum esse ferociter dicerent, accensis utrimque animis ad arma discurritur et proelium conseritur.

<milestone unit="section" n="6"/>ibi iam urgentibus Romanam urbem fatis legati contra ius gentium arma capiunt. nec id clam esse potuit cum ante signa Etruscorum tres nobilissimi fortissimique Romanae iuuentutis pugnarent; tantum eminebat peregrina uirtus.

<milestone unit="section" n="7"/>quin etiam <persName n="2"><foreName>Q.</foreName> <surname>Fabius</surname></persName>, euectus extra aciem equo, ducem Gallorum, ferociter in ipsa signa Etruscorum incursantem, per latus transfixum hasta occidit; spoliaque eius legentem Galli agnouere, perque totam aciem Romanum legatum esse signum datum est.

<milestone unit="section" n="8"/><pb id="p.5056" n="eundum censere"/>omissa inde in Clusinos ira, receptui canunt minantes Romanis. erant qui extemplo Romam eundum censerent; uicere seniores, ut legati prius mitterentur questum iniurias postulatumque ut pro iure gentium uiolato Fabii dederentur.

<milestone unit="section" n="9"/>legati Gallorum cum ea sicut erant mandata exposuissent, senatui nec factum placebat Fabiorum et ius postulare barbari uidebantur; sed ne id quod placebat decerneretur in tantae nobilitatis uiris ambitio obstabat.

<milestone unit="section" n="10"/>itaque ne penes ipsos culpa esset cladis forte Gallico bello acceptae, cognitionem de postulatis Gallorum ad populum reiciunt; ubi tanto plus gratia atque opes ualuere ut quorum de poena agebatur tribuni militum consulari potestate in insequentem annum crearentur.

<milestone unit="section" n="11"/>quo facto haud secus quam dignum erat infensi Galli bellum propalam minantes ad suos redeunt. tribuni militum cum tribus Fabiis creati <persName n="3"><foreName>Q.</foreName> <surname>Sulpicius</surname> <addName>Longus</addName></persName> <persName n="2"><foreName>Q.</foreName> <surname>Seruilius</surname></persName> quartum <persName n="3"><foreName>P.</foreName> <surname>Cornelius</surname> <addName>Maluginensis</addName></persName>. </p><p><milestone unit="chapter" n="37"/>

<milestone unit="section" n="1"/>cum tanta moles mali instaret&mdash;adeo occaecat animos fortuna, ubi uim suam ingruentem refringi non uolt&mdash;ciuitas quae aduersus Fidenatem ac Ueientem hostem aliosque finitimos populos ultima experiens auxilia dictatorem multis tempestatibus dixisset,

<milestone unit="section" n="2"/><pb id="p.5057"/>ea tunc inuisitato atque inaudito hoste ab Oceano terrarumque ultimis oris bellum ciente, nihil extraordinarii imperii aut auxilii quaesiuit.

<milestone unit="section" n="3"/>tribuni quorum temeritate bellum contractum erat summae rerum praeerant, dilectumque nihilo accuratiorem quam ad media bella haberi solitus erat, extenuantes etiam famam belli, habebant.

<milestone unit="section" n="4"/>interim Galli postquam accepere ultro honorem habitum uiolatoribus iuris humani elusamque legationem suam esse, flagrantes ira cuius impotens est gens, confestim signis conuolsis citato agmine iter ingrediuntur.

<milestone unit="section" n="5"/>ad quorum praetereuntium raptim tumultum cum exterritae urbes ad arma concurrerent fugaque agrestium fieret, Romam se ire magno clamore significabant quacumque ibant, equis uirisque longe ac late fuso agmine immensum obtinentes loci.

<milestone unit="section" n="6"/>sed antecedente fama nuntiisque Clusinorum, deinceps inde aliorum populorum, plurimum terroris Romam celeritas hostium tulit,

<milestone unit="section" n="7"/>quippe quibus uelut tumultuario exercitu raptim ducto aegre ad undecimum lapidem occursum est, qua flumen Allia, Crustuminis montibus praealto defluens alueo, haud multum infra uiam Tiberino amni miscetur.

<milestone unit="section" n="8"/>iam omnia contra circaque hostium plena erant et nata in uanos tumultus gens truci cantu clamoribusque uariis horrendo cuncta compleuerant sono. </p><p><milestone unit="chapter" n="38"/>

<milestone unit="section" n="1"/>ibi tribuni militum non loco castris ante capto, non praemunito uallo quo receptus esset, non deorum saltem si non hominum memores, nec auspicato nec litato, instruunt aciem, diductam in cornua ne circumueniri multitudine hostium possent;

<milestone unit="section" n="2"/><pb id="p.5058" n="repleri placu"/>nec tamen aequari frontes poterant cum extenuando infirmam et uix cohaerentem mediam aciem haberent. paulum erat ab dextera editi loci quem subsidiariis repleri placuit, eaque res ut initium pauoris ac fugae, sic una salus fugientibus fuit.

<milestone unit="section" n="3"/>nam Brennus regulus Gallorum in paucitate hostium artem maxime timens, ratus ad id captum superiorem locum ut ubi Galli cum acie legionum recta fronte concucurrissent subsidia in auersos transuersosque impetum darent,

<milestone unit="section" n="4"/>ad subsidiarios signa conuertit, si eos loco depulissit haud dubius facilem in aequo campi tantum superanti multitudine uictoriam fore. adeo non fortuna modo sed ratio etiam cum barbaris stabat.

<milestone unit="section" n="5"/>in altera acie nihil simile Romanis, non apud duces, non apud milites erat. pauor fugaque occupauerat animos et tanta omnium obliuio, ut multo maior pars Ueios in hostium urbem, cum Tiberis arceret, quam recto itinere Romam ad coniuges ac liberos fugerent.

<milestone unit="section" n="6"/>parumper subsidiarios tutatus est locus; in reliqua acie simul est clamor proximis ab latere, ultimis ab tergo auditus, ignotum hostem prius paene quam uiderent, non modo non temptato certamine sed ne clamore quidem reddito integri intactique fugerunt;

<milestone unit="section" n="7"/>nec ulla caedes pugnantium fuit; terga caesa suomet ipsorum certamine in turba impedientium fugam.

<milestone unit="section" n="8"/>circa ripam Tiberis quo armis abiectis totum sinistrum cornu defugit, magna strages facta est, multosque imperitos nandi aut inualidos, graues loricis aliisque tegminibus, hausere gurgites;

<milestone unit="section" n="9"/>maxima tamen pars incolumis Ueios perfugit, unde non modo praesidii quicquam sed ne nuntius quidem cladis Romam est missus.

<milestone unit="section" n="10"/><pb id="p.5059" n="steterat Roma"/>ab dextro cornu quod procul a flumine et magis sub monte steterat, Romam omnes petiere et ne clausis quidem portis urbis in arcem confugerunt. </p><p><milestone unit="chapter" n="39"/>

<milestone unit="section" n="1"/>Gallos quoque uelut obstupefactos miraculum uictoriae tam repentinae tenuit, et ipsi pauore defixi primum steterunt, uelut ignari quid accidisset; deinde insidias uereri; postremo caesorum spolia legere armorumque cumulos, ut mos eis est, coaceruare;

<milestone unit="section" n="2"/>tum demum postquam nihil usquam hostile cernebatur uiam ingressi, haud multo ante solis occasum ad urbem Romam perueniunt. ubi cum praegressi equites non portas clausas, non stationem pro portis excubare, non armatos esse in muris rettulissent, aliud priori simile miraculum eos sustinuit;

<milestone unit="section" n="3"/>noctemque ueriti et ignotae situm urbis, inter Romam atque Anienem consedere, exploratoribus missis circa moenia aliasque portas quaenam hostibus in perdita re consilia essent.

<milestone unit="section" n="4"/>Romani cum pars maior ex acie Ueios petisset quam Romam, nemo superesse quemquam praeter eos qui Romam refugerant crederet, complorati omnes pariter uiui mortuique totam prope urbem lamentis impleuerunt.

<milestone unit="section" n="5"/>priuatos deinde luctus stupefecit publicus pauor, postquam hostes adesse nuntiatum est; mox ululatus cantusque dissonos uagantibus circa moenia turmatim barbaris audiebant.

<milestone unit="section" n="6"/>omne inde tempus suspensos ita tenuit animos usque ad lucem alteram ut identidem iam in urbem futurus uideretur impetus; primo aduentu, quia accesserant ad urbem,&mdash;mansuros enim ad Alliam fuisse nisi hoc consilii foret,&mdash;deinde sub occasum solis,

<milestone unit="section" n="7"/>quia haud multum diei supererat,&mdash;ante noctem &lt;enim&gt; [rati se] inuasuros;&mdash;tum in noctem dilatum consilium esse, quo plus pauoris inferrent.

<milestone unit="section" n="8"/><pb id="p.5060"/>postremo lux appropinquans exanimare, timorique perpetuo ipsum malum continens fuit cum signa infesta portis sunt inlata. nequaquam tamen ea nocte neque insequenti die similis illi quae ad Alliam tam pauide fugerat ciuitas fuit.

<milestone unit="section" n="9"/>nam cum defendi urbem posse tam parua relicta manu spes nulla esset, placuit cum coniugibus ac liberis iuuentutem militarem senatusque robur in arcem Capitoliumque concedere,

<milestone unit="section" n="10"/>armisque et frumento conlato, ex loco inde munito deos hominesque et Romanum nomen defendere;

<milestone unit="section" n="11"/>flaminem sacerdotesque Uestales sacra publica a caede, ab incendiis procul auferre, nec ante deseri cultum eorum quam non superessent qui colerent.

<milestone unit="section" n="12"/>si arx Capitoliumque, sedes deorum, si senatus, caput publici consilii, si militaris iuuentus superfuerit imminenti ruinae urbis, facilem iacturam esse seniorum relictae in urbe utique periturae turbae.

<milestone unit="section" n="13"/>et quo id aequiore animo de plebe multitudo ferret, senes triumphales consularesque simul se cum illis palam dicere obituros, nec his corporibus, quibus non arma ferre, non tueri patriam possent, oneraturos inopiam armatorum. </p><p><milestone unit="chapter" n="40"/>

<milestone unit="section" n="1"/><pb id="p.5061" n="uirtuti eorum "/>haec inter seniores morti destinatos iactata solacia. uersae inde adhortationes ad agmen iuuenum quos in Capitolium atque in arcem prosequebantur, commendantes uirtuti eorum iuuentaeque urbis per trecentos sexaginta annos omnibus bellis uictricis quaecumque reliqua esset fortuna.

<milestone unit="section" n="2"/>digredientibus qui spem omnem atque opem secum ferebant ab iis qui captae urbis non superesse statuerant exitio,

<milestone unit="section" n="3"/>cum ipsa res speciesque miserabilis erat, tum muliebris fletus et concursatio incerta nunc hos, nunc illos sequentium rogitantiumque uiros natosque cui se fato darent, nihil quod humani superesset mali relinquebant.

<milestone unit="section" n="4"/>magna pars tamen earum in arcem suos persecutae sunt, nec prohibente ullo nec uocante, quia quod utile obsessis ad minuendam imbellem multitudinem, id parum humanum erat.

<milestone unit="section" n="5"/>alia maxime plebis turba, quam nec capere tam exiguus collis nec alere in tanta inopia frumenti poterat, ex urbe effusa uelut agmine iam uno petiit Ianiculum.

<milestone unit="section" n="6"/>inde pars per agros dilapsi, pars urbes petunt finitimas, sine ullo duce aut consensu, suam quisque spem, sua consilia communibus deploratis exsequentes.

<milestone unit="section" n="7"/>flamen interim Quirinalis uirginesque Uestales omissa rerum suarum cura, quae sacrorum secum ferenda, quae quia uires ad omnia ferenda deerant relinquenda essent consultantes, quisue ea locus fideli adseruaturus custodia esset,

<milestone unit="section" n="8"/>optimum ducunt condita in doliolis sacello proximo aedibus flaminis Quirinalis, ubi nunc despui religio est, defodere; cetera inter se onere partito ferunt uia quae sublicio ponte ducit ad Ianiculum.

<milestone unit="section" n="9"/><pb id="p.5062" n="cum L Albiniu"/>in eo cliuo eas cum <persName n="2"><foreName>L.</foreName> <surname>Albinius</surname></persName> de plebe Romana homo conspexisset plaustro coniugem ad liberos uehens inter ceteram turbam quae inutilis bello urbe excedebat,

<milestone unit="section" n="10"/>saluo etiam tum discrimine diuinarum humanarumque rerum religiosum ratus sacerdotes publicas sacraque populi Romani pedibus ire ferrique, se ac suos in uehiculo conspici, descendere uxorem ac pueros iussit, uirgines sacraque in plaustrum imposuit et Caere quo iter sacerdotibus erat peruexit. </p><p><milestone unit="chapter" n="41"/>

<milestone unit="section" n="1"/>Romae interim satis iam omnibus, ut in tali re, ad tuendam arcem compositis, turba seniorum domos regressi aduentum hostium obstinato ad mortem animo exspectabant.

<milestone unit="section" n="2"/>qui eorum curules gesserant magistratus, ut in fortunae pristinae honorumque aut uirtutis insignibus morerentur, quae augustissima uestis est tensas ducentibus triumphantibusue, ea uestiti medio aedium eburneis sellis sedere.

<milestone unit="section" n="3"/>sunt qui <persName n="2"><foreName>M.</foreName> <surname>Folio</surname></persName> pontifice maximo praefante carmen deuouisse eos se pro patria Quiritibusque Romanis tradant.

<milestone unit="section" n="4"/><pb id="p.5063" n="proelio nec tu"/>Galli et quia interposita nocte a contentione pugnae remiserant animos et quod nec in acie ancipiti usquam certauerant proelio nec tum impetu aut ui capiebant urbem, sine ira, sine ardore animorum ingressi postero die urbem patente Collina porta in forum perueniunt, circumferentes oculos ad templa deum arcemque solam belli speciem tenentem.

<milestone unit="section" n="5"/>inde, modico relicto praesidio ne quis in dissipatos ex arce aut Capitolio impetus fieret, dilapsi ad praedam uacuis occursu hominum uiis, pars in proxima quaeque tectorum agmine ruunt, pars ultima, uelut ea demum intacta et referta praeda, petunt;

<milestone unit="section" n="6"/>inde rursus ipsa solitudine absterriti, ne qua fraus hostilis uagos exciperet, in forum ac propinqua foro loca conglobati redibant;

<milestone unit="section" n="7"/>ubi eos, plebis aedificiis obseratis, patentibus atriis principum, maior prope cunctatio tenebat aperta quam clausa inuadendi;

<milestone unit="section" n="8"/>adeo haud secus quam uenerabundi intuebantur in aedium uestibulis sedentes uiros, praeter ornatum habitumque humano augustiorem, maiestate etiam quam uoltus grauitasque oris prae se ferebat simillimos dis.

<milestone unit="section" n="9"/>ad eos uelut simulacra uersi cum starent, <persName n="2"><foreName>M.</foreName> <surname>Papirius</surname></persName>, unus ex iis, dicitur Gallo barbam suam, ut tum omnibus promissa erat, permulcenti scipione eburneo in caput incusso iram mouisse, atque ab eo initium caedis ortum, ceteros in sedibus suis trucidatos;

<milestone unit="section" n="10"/>post principium caedem nulli deinde mortalium parci, diripi tecta, exhaustis inici ignes. </p><p><milestone unit="chapter" n="42"/>

<milestone unit="section" n="1"/><pb id="p.5064" n="ita placuerat "/>ceterum, seu non omnibus delendi urbem libido erat, seu ita placuerat principibus Gallorum et ostentari quaedam incendia terroris causa, si compelli ad deditionem caritate sedum suarum obsessi possent,

<milestone unit="section" n="2"/>et non omnia concremari tecta ut quodcumque superesset urbis, id pignus ad flectendos hostium animos haberent, nequaquam perinde atque in capta urbe primo die aut passim aut late uagatus est ignis.

<milestone unit="section" n="3"/>Romani ex arce plenam hostium urbem cernentes uagosque per uias omnes cursus, cum alia atque alia parte noua aliqua clades oreretur, non mentibus solum concipere sed ne auribus quidem atque oculis satis constare poterant.

<milestone unit="section" n="4"/>quocumque clamor hostium, mulierum puerorumque ploratus, sonitus flammae et fragor ruentium tectorum auertisset, pauentes ad omnia animos oraque et oculos flectebant, uelut ad spectaculum a fortuna positi occidentis patriae nec ullius rerum suarum relicti praeterquam corporum uindices,

<milestone unit="section" n="5"/>tanto ante alios miserandi magis qui unquam obsessi sunt quod interclusi a patria obsidebantur, omnia sua cernentes in hostium potestate.

<milestone unit="section" n="6"/>nec tranquillior nox diem tam foede actum excepit; lux deinde noctem inquieta insecuta est, nec ullum erat tempus quod a nouae semper cladis alicuius spectaculo cessaret.

<milestone unit="section" n="7"/>nihil tamen tot onerati atque obruti malis flexerunt animos quin etsi omnia flammis ac ruinis aequata uidissent, quamuis inopem paruumque quem tenebant collem liberati relictum uirtute defenderent;

<milestone unit="section" n="8"/><pb id="p.5065" n="ab sensu reru"/>et iam cum eadem cottidie acciderent, uelut adsueti malis abalienauerant ab sensu rerum suarum animos, arma tantum ferrumque in dextris uelut solas reliquias spei suae intuentes. </p><p><milestone unit="chapter" n="43"/>

<milestone unit="section" n="1"/>Galli quoque per aliquot dies in tecta modo urbis nequiquam bello gesto cum inter incendia ac ruinas captae urbis nihil superesse praeter armatos hostes uiderent, nec quicquam tot cladibus territos nec flexuros ad deditionem animos ni uis adhiberetur, experiri ultima et impetum facere in arcem statuunt.

<milestone unit="section" n="2"/>prima luce signo dato multitudo omnis in foro instruitur; inde clamore sublato ac testudine facta subeunt. aduersus quos Romani nihil temere nec trepide; ad omnes aditus stationibus firmatis, qua signa ferri uidebant ea robore uirorum opposito scandere hostem sinunt, quo successerit magis in arduum eo pelli posse per procliue facilius rati.

<milestone unit="section" n="3"/>medio fere cliuo restitere; atque inde ex loco superiore qui prope sua sponte in hostem inferebat impetu facto, strage ac ruina fudere Gallos; ut nunquam postea nec pars nec uniuersi temptauerint tale pugnae genus.

<milestone unit="section" n="4"/>omissa itaque spe per uim atque arma subeundi obsidionem parant, cuius ad id tempus immemores et quod in urbe fuerat frumentum incendiis urbis absumpserant, et ex agris per eos ipsos dies raptum omne Ueios erat.

<milestone unit="section" n="5"/><pb id="p.5066" n="partim obsider"/>igitur exercitu diuiso partim per finitimos populos praedari placuit, partim obsideri arcem, ut obsidentibus frumentum populatores agrorum praeberent.

<milestone unit="section" n="6"/>proficiscentes Gallos ab urbe ad Romanam experiendam uirtutem fortuna ipsa Ardeam ubi Camillus exsulabat duxit;

<milestone unit="section" n="7"/>qui maestior ibi fortuna publica quam sua cum dis hominibusque accusandis senesceret, indignando mirandoque ubi illi uiri essent qui secum Ueios Faleriosque cepissent, qui alia bella fortius semper quam felicius gessissent,

<milestone unit="section" n="8"/>repente audit Gallorum exercitum aduentare atque de eo pauidos Ardeates consultare. nec secus quam diuino spiritu tactus cum se in mediam contionem intulisset, abstinere suetus ante talibus conciliis, </p><p><milestone unit="chapter" n="44"/>

<milestone unit="section" n="1"/>'Ardeates' inquit, 'ueteres amici, noui etiam ciues mei, quando et uestrum beneficium ita tulit et fortuna hoc eguit mea, nemo uestrum condicionis meae oblitum me huc processisse putet; sed res ac periculum commune cogit quod quisque possit in re trepida praesidii in medium conferre.

<milestone unit="section" n="2"/>et quando ego uobis pro tantis uestris in me meritis gratiam referam, si nunc cessauero? aut ubi usus erit mei uobis, si in bello non fuerit? hac arte in patria steti et inuictus bello, in pace ab ingratis ciuibus pulsus sum.

<milestone unit="section" n="3"/><pb id="p.5067" n="mdashgratiae"/>uobis autem, Ardeates, fortuna oblata est et pro tantis populi Romani pristinis beneficiis quanta ipsi meministis&mdash;nec enim exprobranda ea apud memores sunt &mdash;gratiae referendae et huic urbi decus ingens belli ex hoste communi pariendi.

<milestone unit="section" n="4"/>qui effuso agmine aduentant gens est cui natura corpora animosque magna magis quam firma dederit; eo in certamen omne plus terroris quam uirium ferunt.

<milestone unit="section" n="5"/>argumento sit clades Romana. patentem cepere urbem: ex arce Capitolioque iis exigua resistitur manu: iam obsidionis taedio uicti abscedunt uagique per agros palantur.

<milestone unit="section" n="6"/>cibo uinoque raptim hausto repleti, ubi nox adpetit, prope riuos aquarum sine munimento, sine stationibus ac custodiis passim ferarum ritu sternuntur, nunc ab secundis rebus magis etiam solito incauti.

<milestone unit="section" n="7"/>si uobis in animo est tueri moenia uestra nec pati haec omnia Galliam fieri, prima uigilia capite arma frequentes, me sequimini ad caedem, non ad pugnam. nisi uinctos somno uelut pecudes trucidandos tradidero, non recuso eundem Ardeae rerum mearum exitum quem Romae habui'. </p><p><milestone unit="chapter" n="45"/>

<milestone unit="section" n="1"/>aequis iniquisque persuasum erat tantum bello uirum neminem usquam ea tempestate esse. contione dimissa, corpora curant, intenti quam mox signum daretur. quo dato, primae silentio noctis ad portas Camillo praesto fuere.

<milestone unit="section" n="2"/>egressi haud procul urbe, sicut praedictum erat, castra Gallorum intuta neglectaque ab omni parte nacti cum ingenti clamore inuadunt.

<milestone unit="section" n="3"/><pb id="p.5068" n="tamen pauor cu"/>nusquam proelium, omnibus locis caedes est; nuda corpora et soluta somno trucidantur. extremos tamen pauor cubilibus suis excitos, quae aut unde uis esset ignaros, in fugam et quosdam in hostem ipsum improuidos tulit. magna pars in agrum Antiatem delati incursione ab oppidanis in palatos facta circumueniuntur.

<milestone unit="section" n="4"/>similis in agro Ueienti Tuscorum facta strages est, qui urbis iam prope quadringentensimum annum uicinae, oppressae ab hoste inuisitato, inaudito, adeo nihil miseriti sunt ut in agrum Romanum eo tempore incursiones facerent, plenique praedae Ueios etiam praesidiumque, spem ultimam Romani nominis, in animo habuerint oppugnare.

<milestone unit="section" n="5"/>uiderant eos milites Romani uagantes per agros et congregato agmine praedam prae se agentes, et castra cernebant haud procul Ueiis posita.

<milestone unit="section" n="6"/>inde primum miseratio sui, deinde indignitas atque ex ea ira animos cepit: Etruscisne etiam, a quibus bellum Gallicum in se auertissent, ludibrio esse clades suas?

<milestone unit="section" n="7"/>uix temperauere animis quin extemplo impetum facerent; compressi a <persName n="2"><foreName>Q.</foreName> <surname>Caedicio</surname></persName> centurione quem sibimet ipsi praefecerant, rem in noctem sustinuere.

<milestone unit="section" n="8"/><pb id="p.5069" n="euentu gesta "/>tantum par Camillo defuit auctor: cetera eodem ordine eodemque fortunae euentu gesta. quin etiam ducibus captiuis qui caedi nocturnae superfuerant, ad aliam manum Tuscorum ad Salinas profecti, nocte insequenti ex improuiso maiorem caedem edidere, duplicique uictoria ouantes Ueios redeunt. </p><p><milestone unit="chapter" n="46"/>

<milestone unit="section" n="1"/>Romae interim plerumque obsidio segnis et utrimque silentium esse, ad id tantum intentis Gallis ne quis hostium euadere inter stationes posset, cum repente iuuenis Romanus admiratione in se ciues hostesque conuertit.

<milestone unit="section" n="2"/>sacrificium erat statum in Quirinali colle genti Fabiae. ad id faciendum <persName n="3"><foreName>C.</foreName> <surname>Fabius</surname> <addName n="added">Dorsuo</addName></persName>, Gabino &lt;cinctu in&gt;cinctus sacra manibus gerens cum de Capitolio descendisset, per medias hostium stationes egressus nihil ad uocem cuiusquam terroremue motus in Quirinalem collem peruenit;

<milestone unit="section" n="3"/>ibique omnibus sollemniter peractis, eadem reuertens similiter constanti uoltu graduque, satis sperans propitios esse deos quorum cultum ne mortis quidem metu prohibitus deseruisset, in Capitolium ad suos rediit, seu attonitis Gallis miraculo audaciae seu religione etiam motis cuius haudquaquam neglegens gens est.

<milestone unit="section" n="4"/><pb id="p.5070" n="sed etiam ex L"/>Ueiis interim non animi tantum in dies sed etiam uires crescebant. nec Romanis solum eo conuenientibus ex agris qui aut proelio aduerso aut clade captae urbis palati fuerant, sed etiam ex Latio uoluntariis confluentibus ut in parte praedae essent,

<milestone unit="section" n="5"/>maturum iam uidebatur repeti patriam eripique ex hostium manibus; sed corpori ualido caput deerat.

<milestone unit="section" n="6"/>locus ipse admonebat Camilli, et magna pars militum erat qui ductu auspicioque eius res prospere gesserant; et Caedicius negare se commissurum cur sibi aut deorum aut hominum quisquam imperium finiret potius quam ipse memor ordinis sui posceret imperatorem.

<milestone unit="section" n="7"/>consensu omnium placuit ab Ardea Camillum acciri, sed antea consulto senatu qui Romae esset: adeo regebat omnia pudor discriminaque rerum prope perditis rebus seruabant.

<milestone unit="section" n="8"/>ingenti periculo transeundum per hostium custodias erat. ad eam rem Pontius Cominus impiger iuuenis operam pollicitus, incubans cortici secundo Tiberi ad urbem defertur.

<milestone unit="section" n="9"/>inde qua proximum fuit a ripa, per praeruptum eoque neglectum hostium custodiae saxum in Capitolium euadit, et ad magistratus ductus mandata exercitus edit.

<milestone unit="section" n="10"/>accepto inde senatus consulto uti comitiis curiatis reuocatus de exsilio iussu populi Camillus dictator extemplo diceretur militesque haberent imperatorem quem uellent, eadem degressus nuntius Ueios contendit;

<milestone unit="section" n="11"/><pb id="p.5071" n="quam compereri"/>missique Ardeam legati ad Camillum Ueios eum perduxere, seu&mdash; quod magis credere libet, non prius profectum ab Ardea quam compererit legem latam, quod nec iniussu populi mutari finibus posset nec nisi dictator dictus auspicia in exercitu habere&mdash;lex curiata lata est dictatorque absens dictus. </p><p><milestone unit="chapter" n="47"/>

<milestone unit="section" n="1"/>dum haec Ueiis agebantur, interim arx Romae Capitoliumque in ingenti periculo fuit.

<milestone unit="section" n="2"/>namque Galli, seu uestigio notato humano qua nuntius a Ueiis peruenerat seu sua sponte animaduerso ad Carmentis saxo in adscensum aequo, nocte sublustri cum primo inermem qui temptaret uiam praemisissent, tradentes inde arma ubi quid iniqui esset, alterni innixi subleuantesque in uicem et trahentes alii alios, prout postularet locus,

<milestone unit="section" n="3"/>tanto silentio in summum euasere ut non custodes solum fallerent, sed ne canes quidem, sollicitum animal ad nocturnos strepitus, excitarent.

<milestone unit="section" n="4"/>anseres non fefellere quibus sacris Iunonis in summa inopia cibi tamen abstinebatur. quae res saluti fuit; namque clangore eorum alarumque crepitu excitus <persName n="2"><foreName>M.</foreName> <surname>Manlius</surname></persName> qui triennio ante consul fuerat, uir bello egregius, armis arreptis simul ad arma ceteros ciens uadit et dum ceteri trepidant, Gallum qui iam in summo constiterat umbone ictum deturbat.

<milestone unit="section" n="5"/><pb id="p.5072" n="saxis proturb"/>cuius casus prolapsi cum proximos sterneret, trepidantes alios armisque omissis saxa quibus adhaerebant manibus amplexos trucidat. iamque et alii congregati telis missilibusque saxis proturbare hostes, ruinaque tota prolapsa acies in praeceps deferri.

<milestone unit="section" n="6"/>sedato deinde tumultu reliquum noctis, quantum in turbatis mentibus poterat cum praeteritum quoque periculum sollicitaret, quieti datum est.

<milestone unit="section" n="7"/>luce orta uocatis classico ad concilium militibus ad tribunos, cum et recte et perperam facto pretium deberetur, Manlius primum ob uirtutem laudatus donatusque non ab tribunis solum militum sed consensu etiam militari;

<milestone unit="section" n="8"/>cui uniuersi selibras farris et quartarios uini ad aedes eius quae in arce erant contulerunt,&mdash;rem dictu paruam, ceterum inopia fecerat eam argumentum ingens caritatis, cum se quisque uictu suo fraudans detractum corpori atque usibus necessariis ad honorem unius uiri conferret.

<milestone unit="section" n="9"/>tum uigiles eius loci qua fefellerat adscendens hostis citati; et cum in omnes more militari se animaduersurum <persName n="2"><foreName>Q.</foreName> <surname>Sulpicius</surname></persName> tribunus militum pronuntiasset,

<milestone unit="section" n="10"/>consentiente clamore militum in unum uigilem conicientium culpam deterritus, a ceteris abstinuit, reum haud dubium eius noxae adprobantibus cunctis de saxo deiecit.

<milestone unit="section" n="11"/>inde intentiores utrimque custodiae esse, et apud Gallos, quia uolgatum erat inter Ueios Romamque nuntios commeare, et apud Romanos ab nocturni periculi memoria. </p><p><milestone unit="chapter" n="48"/>

<milestone unit="section" n="1"/>sed ante omnia obsidionis bellique mala fames utrimque exercitum urgebat,

<milestone unit="section" n="2"/><pb id="p.5073" n="uaporis pleno "/>Gallos pestilentia etiam, cum loco iacente inter tumulos castra habentes, tum ab incendiis torrido et uaporis pleno cineremque non puluerem modo ferente cum quid uenti motum esset.

<milestone unit="section" n="3"/>quorum intolerantissima gens umorique ac frigori adsueta cum aestu et angore uexati uolgatis uelut in pecua morbis morerentur, iam pigritia singulos sepeliendi promisce aceruatos cumulos hominum urebant, bustorumque inde Gallicorum nomine insignem locum fecere.

<milestone unit="section" n="4"/>indutiae deinde cum Romanis factae et conloquia permissu imperatorum habita; in quibus cum identidem Galli famem obicerent eaque necessitate ad deditionem uocarent, dicitur auertendae eius opinionis causa multis locis panis de Capitolio iactatus esse in hostium stationes.

<milestone unit="section" n="5"/>sed iam neque dissimulari neque ferri ultra fames poterat. itaque dum dictator dilectum per se Ardeae habet, magistrum equitum <persName n="2"><foreName>L.</foreName> <surname>Ualerium</surname></persName> a Ueiis adducere exercitum iubet, parat instruitque quibus haud impar adoriatur hostes, interim Capitolinus exercitus,

<milestone unit="section" n="6"/>stationibus uigiliis fessus, superatis tamen humanis omnibus malis cum famem unam natura uinci non sineret, diem de die prospectans ecquod auxilium ab dictatore appareret,

<milestone unit="section" n="7"/>postremo spe quoque iam non solum cibo deficiente et cum stationes procederent prope obruentibus infirmum corpus armis, uel dedi uel redimi se quacumque pactione possint iussit, iactantibus non obscure Gallis haud magna mercede se adduci posse ut obsidionem relinquant.

<milestone unit="section" n="8"/><pb id="p.5074" n="mille pondo au"/>tum senatus habitus tribunisque militum negotium datum ut paciscerentur. inde inter <persName n="2"><foreName>Q.</foreName> <surname>Sulpicium</surname></persName> tribunum militum et Brennum regulum Gallorum conloquio transacta res est, et mille pondo auri pretium populi gentibus mox imperaturi factum.

<milestone unit="section" n="9"/>rei foedissimae per se adiecta indignitas est: pondera ab Gallis allata iniqua et tribuno recusante additus ab insolente Gallo ponderi gladius, auditaque intoleranda Romanis uox, uae uictis. </p><p><milestone unit="chapter" n="49"/>

<milestone unit="section" n="1"/>sed dique et homines prohibuere redemptos uiuere Romanos. nam forte quadam priusquam infanda merces perficeretur, per altercationem nondum omni auro adpenso, dictator interuenit, auferrique aurum de medio et Gallos submoueri iubet.

<milestone unit="section" n="2"/>cum illi renitentes pactos dicerent sese, negat eam pactionem ratam esse quae postquam ipse dictator creatus esset iniussu suo ab inferioris iuris magistratu facta esset, denuntiatque Gallis ut se ad proelium expediant.

<milestone unit="section" n="3"/>suos in aceruum conicere sarcinas et arma aptare ferroque non auro reciperare patriam iubet, in conspectu habentes fana deum et coniuges et liberos et solum patriae deforme belli malis et omnia quae defendi repetique et ulcisci fas sit.

<milestone unit="section" n="4"/>instruit deinde aciem, ut loci natura patiebatur, in semirutae solo urbis et natura inaequali, et omnia quae arte belli secunda suis eligi praeparariue poterant prouidit.

<milestone unit="section" n="5"/>Galli noua re trepidi arma capiunt iraque magis quam consilio in Romanos incurrunt. iam uerterat fortuna, iam deorum opes humanaque consilia rem Romanam adiuuabant. igitur primo concursu haud maiore momento fusi Galli sunt quam ad Alliam uicerant.

<milestone unit="section" n="6"/><pb id="p.5075" n="Gabina uia qu"/>iustiore altero deinde proelio ad octauum lapidem Gabina uia, quo se ex fuga contulerant, eiusdem ductu auspicioque Camilli uincuntur. ibi caedes omnia obtinuit;

<milestone unit="section" n="7"/>castra capiuntur et ne nuntius quidem cladis relictus. dictator reciperata ex hostibus patria triumphans in urbem redit, interque iocos militares quos inconditos iaciunt, Romulus ac parens patriae conditorque alter urbis haud uanis laudibus appellabatur.

<milestone unit="section" n="8"/>seruatam deinde bello patriam iterum in pace haud dubie seruauit cum prohibuit migrari Ueios, et tribunis rem intentius agentibus post incensam urbem et per se inclinata magis plebe ad id consilium;

<milestone unit="section" n="9"/>eaque causa fuit non abdicandae post triumphum dictaturae, senatu obsecrante ne rem publicam in incerto relinqueret statu. </p><p><milestone unit="chapter" n="50"/>

<milestone unit="section" n="1"/>omnium primum, ut erat diligentissimus religionum cultor, quae ad deos immortales pertinebant rettulit et senatus consultum facit:

<milestone unit="section" n="2"/>fana omnia, quoad ea hostis possedisset, restituerentur terminarentur expiarenturque, expiatioque eorum in libris per duumuiros quaereretur;

<milestone unit="section" n="3"/>cum Caeretibus hospitium publice fieret quod sacra populi Romani ac sacerdotes recepissent beneficioque eius populi non intermissus honos deum immortalium esset;

<milestone unit="section" n="4"/><pb id="p.5076" n="ex iis qui in"/>ludi Capitolini fierent quod Iuppiter optimus maximus suam sedem atque arcem populi Romani in re trepida tutatus esset; collegiumque ad eam rem <persName n="2"><foreName>M.</foreName> <surname>Furius</surname></persName> dictator constitueret ex iis qui in Capitolio atque arce habitarent.

<milestone unit="section" n="5"/>expiandae etiam uocis nocturnae quae nuntia cladis ante bellum Gallicum audita neglectaque esset mentio inlata, iussumque templum in Noua uia Aio Locutio fieri.

<milestone unit="section" n="6"/>aurum quod Gallis ereptum erat quodque ex aliis templis inter trepidationem in Iouis cellam conlatum cum in quae referri oporteret confusa memoria esset, sacrum omne iudicatum et sub Iouis sella poni iussum.

<milestone unit="section" n="7"/>iam ante in eo religio ciuitatis apparuerat quod cum in publico deesset aurum ex quo summa pactae mercedis Gallis confieret, a matronis conlatum acceperant ut sacro auro abstineretur. matronis gratiae actae honosque additus ut earum sicut uirorum post mortem sollemnis laudatio esset.

<milestone unit="section" n="8"/>his peractis quae ad deos pertinebant quaeque per senatum agi poterant, tum demum agitantibus tribunis plebem adsiduis contionibus ut relictis ruinis in urbem paratam Ueios transmigrarent, in contionem uniuerso senatu prosequente escendit atque ita uerba fecit. </p><p><milestone unit="chapter" n="51"/>

<milestone unit="section" n="1"/><pb id="p.5077" n="eram et ob e"/>'adeo mihi acerbae sunt, Quirites, contentiones cum tribunis plebis, ut nec tristissimi exsilii solacium aliud habuerim, quoad Ardeae uixi, quam quod procul ab his certaminibus eram, et ob eadem haec non si miliens senatus consulto populique iussu reuocaretis, rediturus unquam fuerim.

<milestone unit="section" n="2"/>nec nunc me ut redirem mea uoluntas mutata sed uestra fortuna perpulit; quippe ut in sua sede maneret patria, id agebatur, non ut ego utique in patria essem. et nunc quiescerem ac tacerem libenter nisi haec quoque pro patria dimicatio esset; cui deesse, quoad uita suppetat, aliis turpe, Camillo etiam nefas est.

<milestone unit="section" n="3"/>quid enim repetiimus, quid obsessam ex hostium manibus eripuimus, si reciperatam ipsi deserimus? et cum uictoribus Gallis capta tota urbe Capitolium tamen atque arcem dique et homines Romani tenuerint, uictoribus Romanis reciperata urbe arx quoque et Capitolium deseretur et plus uastitatis huic urbi secunda nostra fortuna faciet quam aduersa fecit?

<milestone unit="section" n="4"/>equidem si nobis cum urbe simul positae traditaeque per manus religiones nullae essent, tamen tam euidens numen hac tempestate rebus adfuit Romanis ut omnem neglegentiam diuini cultus exemptam hominibus putem.

<milestone unit="section" n="5"/><pb id="p.5078" n="sequentibus de"/>intuemini enim horum deinceps annorum uel secundas res uel aduersas; inuenietis omnia prospera euenisse sequentibus deos, aduersa spernentibus.

<milestone unit="section" n="6"/>iam omnium primum, Ueiens bellum&mdash;per quot annos, quanto labore gestum. &mdash;non ante cepit finem, quam monitu deorum aqua ex lacu Albano emissa est.

<milestone unit="section" n="7"/>quid haec tandem urbis nostrae clades noua? num ante exorta est quam spreta uox caelo emissa de aduentu Gallorum, quam gentium ius ab legatis nostris uiolatum, quam a nobis cum uindicari deberet eadem neglegentia deorum praetermissum?

<milestone unit="section" n="8"/>igitur uicti captique ac redempti tantum poenarum dis hominibusque dedimus ut terrarum orbi documento essemus. aduersae deinde res admonuerunt religionum.

<milestone unit="section" n="9"/>confugimus in Capitolium ad deos, ad sedem Iouis optimi maximi; sacra in ruina rerum nostrarum alia terra celauimus, alia auecta in finitimas urbes amouimus ab hostium oculis; deorum cultum deserti ab dis hominibusque tamen non intermisimus.

<milestone unit="section" n="10"/>reddidere igitur patriam et uictoriam et antiquum belli decus amissum, et in hostes qui caeci auaritia in pondere auri foedus ac fidem fefellerunt, uerterunt terrorem fugamque et caedem. </p><p><milestone unit="chapter" n="52"/>

<milestone unit="section" n="1"/>haec culti neglectique numinis tanta monumenta in rebus humanis cernentes ecquid sentitis, Quirites, quantum uixdum e naufragiis prioris culpae cladisque emergentes paremus nefas?

<milestone unit="section" n="2"/>urbem auspicato inauguratoque conditam habemus; nullus locus in ea non religionum deorumque est plenus; sacrificiis sollemnibus non dies magis stati quam loca sunt in quibus fiant.

<milestone unit="section" n="3"/><pb id="p.5079" n="Quirites dese"/>hos omnes deos publicos priuatosque, Quirites, deserturi estis? quam par uestrum factum &lt;ei&gt; est quod in obsidione nuper in egregio adulescente, <persName n="2"><foreName>C.</foreName> <surname>Fabio</surname></persName>, non minore hostium admiratione quam uestra conspectum est, cum inter Gallica tela degressus ex arce sollemne Fabiae gentis in colle Quirinali obiit?

<milestone unit="section" n="4"/>an gentilicia sacra ne in bello quidem intermitti, publica sacra et Romanos deos etiam in pace deseri placet, et pontifices flaminesque neglegentiores publicarum religionum esse quam priuatus in sollemni gentis fuerit?

<milestone unit="section" n="5"/>forsitan aliquis dicat aut Ueiis ea nos facturos aut huc inde missuros sacerdotes nostros qui faciant;

<milestone unit="section" n="6"/>quorum neutrum fieri saluis caerimoniis potest. et ne omnia generatim sacra omnesque percenseam deos, in Iouis epulo num alibi quam in Capitolio puluinar suscipi potest?

<milestone unit="section" n="7"/>quid de aeternis Uestae ignibus signoque quod imperii pignus custodia eius templi tenetur loquar? quid de ancilibus uestris, Mars Gradiue tuque, Quirine pater? haec omnia in profano deseri placet sacra, aequalia urbi, quaedam uetustiora origine urbis?

<milestone unit="section" n="8"/>et uidete quid inter nos ac maiores intersit. illi sacra quaedam in monte Albano Lauiniique nobis facienda tradiderunt. an ex hostium urbibus Romam ad nos transferri sacra religiosum fuit, hinc sine piaculo in hostium urbem Ueios transferemus?

<milestone unit="section" n="9"/><pb id="p.5080" n="casuue praeter"/>recordamini, agite dum, quotiens sacra instaurentur, quia aliquid ex patrio ritu neglegentia casuue praetermissum est. modo quae res post prodigium Albani lacus nisi instauratio sacrorum auspiciorumque renouatio adfectae Ueienti bello rei publicae remedio fuit?

<milestone unit="section" n="10"/>at etiam, tamquam ueterum religionum memores, et peregrinos deos transtulimus Romam et instituimus nouos. Iuno regina transuecta a Ueiis nuper in Auentino quam insigni ob excellens matronarum studium celebrique dedicata est die'.

<milestone unit="section" n="11"/>Aio Locutio templum propter caelestem uocem exauditam in Noua uia iussimus fieri; Capitolinos ludos sollemnibus aliis addidimus collegiumque ad id nouum auctore senatu condidimus;

<milestone unit="section" n="12"/>quid horum opus fuit suscipi, si una cum Gallis urbem Romanam relicturi fuimus, si non uoluntate mansimus in Capitolio per tot menses obsidionis, sed ab hostibus metu retenti sumus?

<milestone unit="section" n="13"/>de sacris loquimur et de templis; quid tandem de sacerdotibus? nonne in mentem uenit quantum piaculi committatur? Uestalibus nempe una illa sedes est, ex qua eas nihil unquam praeterquam urbs capta mouit; flamini Diali noctem unam manere extra urbem nefas est.

<milestone unit="section" n="14"/><pb id="p.5081"/>hos Ueientes pro Romanis facturi estis sacerdotes, et Uestales tuae te deserent, Uesta, et flamen peregre habitando in singulas noctes tantum sibi reique publicae piaculi contrahet?

<milestone unit="section" n="15"/>quid alia quae auspicato agimus omnia fere intra pomerium, cui obliuioni aut neglegentiae damus?

<milestone unit="section" n="16"/>comitia curiata, quae rem militarem continent, comitia centuriata, quibus consules tribunosque militares creatis, ubi auspicato, nisi ubi adsolent, fieri possunt?

<milestone unit="section" n="17"/>Ueiosne haec transferemus? an comitiorum causa populus tanto incommodo in desertam hanc ab dis hominibusque urbem conueniet? </p><p><milestone unit="chapter" n="53"/>

<milestone unit="section" n="1"/>at enim apparet quidem pollui omnia nec ullis piaculis expiari posse; sed res ipsa cogit uastam incendiis ruinisque relinquere urbem et ad integra omnia Ueios migrare nec hic aedificando inopem plebem uexare.

<milestone unit="section" n="2"/>hanc autem iactari magis causam quam ueram esse, ut ego non dicam, apparere uobis, Quirites, puto, qui meministis ante Gallorum aduentum, saluis tectis publicis priuatisque, stante incolumi urbe, hanc eandem rem actam esse ut Ueios transmigraremus.

<milestone unit="section" n="3"/><pb id="p.5082" n="tribuni uos"/>et uidete quantum inter meam sententiam uestramque intersit, tribuni. uos, etiamsi tunc faciendum non fuerit, nunc utique faciendum putatis: ego contra&mdash;nec id mirati sitis, priusquam quale sit audieritis&mdash;etiamsi tum migrandum fuisset incolumi tota urbe, nunc has ruinas relinquendas non censerem.

<milestone unit="section" n="4"/>quippe tum causa nobis in urbem captam migrandi uictoria esset, gloriosa nobis ac posteris nostris; nunc haec migratio nobis misera ac turpis, Gallis gloriosa est.

<milestone unit="section" n="5"/>non enim reliquisse uictores, sed amisisse uicti patriam uidebimur: hoc ad Alliam fuga, hoc capta urbs, hoc circumsessum Capitolium necessitas imposuisse ut desereremus penates nostros exsiliumque ac fugam nobis ex eo loco conscisceremus quem tueri non possemus. et Galli euertere potuerunt Romam quam Romani restituere non uidebuntur potuisse?

<milestone unit="section" n="6"/>quid restat nisi ut, si iam nouis copiis ueniant&mdash; constat enim uix credibilem multitudinem esse&mdash;et habitare in capta ab se, deserta a uobis hac urbe uelint, sinatis?

<milestone unit="section" n="7"/>quid? si non Galli hoc sed ueteres hostes uestri, Aequi Uolsciue, faciant ut commigrent Romam, uelitisne illos Romanos, uos Ueientes esse? an malitis hanc solitudinem uestram quam urbem hostium esse? non equidem uideo quid magis nefas sit. haec scelera, quia piget aedificare, haec dedecora pati parati estis?

<milestone unit="section" n="8"/><pb id="p.5083" n="publice ire "/>si tota urbe nullum melius ampliusue tectum fieri possit quam casa illa conditoris est nostri, non in casis ritu pastorum agrestiumque habitare est satius inter sacra penatesque nostros quam exsulatum publice ire?

<milestone unit="section" n="9"/>maiores nostri, conuenae pastoresque, cum in his locis nihil praeter siluas paludesque esset, nouam urbem tam breui aedificarunt: nos Capitolio, arce incolumi, stantibus templis deorum, aedificare incensa piget? et, quod singuli facturi fuimus si aedes nostrae deflagrassent, hoc in publico incendio uniuersi recusamus facere? </p><p><milestone unit="chapter" n="54"/>

<milestone unit="section" n="1"/>quid tandem? si fraude, si casu Ueiis incendium ortum sit, uentoque ut fieri potest diffusa flamma magnam partem urbis absumat, Fidenas inde aut Gabios aliamue quam urbem quaesituri sumus quo transmigremus?

<milestone unit="section" n="2"/>adeo nihil tenet solum patriae nec haec terra quam matrem appellamus, sed in superficie tignisque caritas nobis patriae pendet?

<milestone unit="section" n="3"/>equidem&mdash;fatebor uobis, etsi minus iniuriae uestrae [quam meae calamitatis] meminisse iuuat&mdash;cum abessem, quotienscumque patria in mentem ueniret, haec omnia occurrebant, colles campique et Tiberis et adsueta oculis regio et hoc caelum sub quo natus educatusque essem; quae uos, Quirites, nunc moueant potius caritate sua ut maneatis in sede uestra quam postea, cum reliqueritis eam, macerent desiderio.

<milestone unit="section" n="4"/><pb id="p.5084" n="nec expositum"/>non sine causa di hominesque hunc urbi condendae locum elegerunt, saluberrimos colles, flumen opportunum, quo ex mediterraneis locis fruges deuehantur, quo maritimi commeatus accipiantur, mari uicinum ad commoditates nec expositum nimia propinquitate ad pericula classium externarum, regionum Italiae medium, ad incrementum urbis natum unice locum.

<milestone unit="section" n="5"/>argumento est ipsa magnitudo tam nouae urbis. trecentensimus sexagensimus quintus annus urbis, Quirites, agitur; inter tot ueterrimos populos tam diu bella geritis, cum interea, ne singulas loquar urbes, non coniuncti cum Aequis Uolsci, tot tam ualida oppida, non uniuersa Etruria, tantum terra marique pollens atque inter duo maria latitudinem obtinens Italiae, bello uobis par est.

<milestone unit="section" n="6"/>quod cum ita sit quae, malum, ratio est &lt;haec&gt; expertis alia experiri, cum iam ut uirtus uestra transire alio possit, fortuna certe loci huius transferri non possit?

<milestone unit="section" n="7"/>hic Capitolium est, ubi quondam capite humano inuento responsum est eo loco caput rerum summamque imperii fore; hic cum augurato liberaretur Capitolium, Iuuentas Terminusque maximo gaudio patrum uestrorum moueri se non passi; hic Uestae ignes, hic ancilia caelo demissa, hic omnes propitii manentibus uobis di.' </p><p><milestone unit="chapter" n="55"/>

<milestone unit="section" n="1"/><pb id="p.5085" n="uox opportune"/>mouisse eos Camillus cum alia oratione, tum ea quae ad religiones pertinebat maxime dicitur; sed rem dubiam decreuit uox opportune emissa, quod cum senatus post paulo de his rebus in curia Hostilia haberetur cohortesque ex praesidiis reuertentes forte agmine forum transirent, centurio in comitio exclamauit:

<milestone unit="section" n="2"/>'signifer, statue signum; hic manebimus optime'. qua uoce audita, et senatus accipere se omen ex curia egressus conclamauit et plebs circumfusa adprobauit. antiquata deinde lege, promisce urbs aedificari coepta.

<milestone unit="section" n="3"/>tegula publice praebita est; saxi materiaeque caedendae unde quisque uellet ius factum, praedibus acceptis eo anno aedificia perfecturos.

<milestone unit="section" n="4"/>festinatio curam exemit uicos dirigendi, dum omisso sui alienique discrimine in uacuo aedificant.

<milestone unit="section" n="5"/>ea est causa ut ueteres cloacae,
primo per publicum ductae, nunc priuata passim subeant
tecta, formaque urbis sit occupatae magis quam diuisae
similis.</p></div1>
</body></text></TEI.2>
