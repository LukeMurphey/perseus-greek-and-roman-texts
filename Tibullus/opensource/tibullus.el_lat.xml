<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersVerse PUBLIC "-//Perseus P4//DTD Perseus Verse//EN" "http://www.perseus.tufts.edu/DTD/1.0/PersVerse.dtd" >
%PersVerse;
]>
<TEI.2>
  <teiHeader>
    <fileDesc>
      <titleStmt>
        <title>Elegiae</title>
	<author>Tibullus</author>
	&fund.Tufts;
      </titleStmt>
      &Perseus.publish;
      <sourceDesc>
        <biblStruct>
          <monogr>
            <title>Aliorumque carminum libri tres</title>
            <author>Tibullus</author>
            <editor>J. P. Postgate</editor>
            <imprint>
              <publisher>Scriptorum classicorum bibliotheca Oxoniensis</publisher>
              <date>1915</date>
            </imprint>
          </monogr>
        </biblStruct>
        <p>Transcription of Latin text originally uploaded by Konrad Schroder to the Latin Library</p></sourceDesc>
    </fileDesc>

    <encodingDesc>
<refsDecl doctype="TEI.2">
<state unit="book"/>
<state unit="poem"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
  </teiHeader>

<text><body>
<div1 type="book" n="1">

<div2 type="poem" n="1"><p>
<lb type="displayNum" n="1"/>Divitias alius fulvo sibi congerat auro
<lb type="displayNum" n="2"/>Et teneat culti iugera multa soli,
<lb type="displayNum" n="3"/>Quem labor adsiduus vicino terreat hoste,
<lb type="displayNum" n="4"/>Martia cui somnos classica pulsa fugent:
<lb type="displayNum" n="5"/>Me mea paupertas vita traducat inerti,              
<lb type="displayNum" n="6"/>Dum meus adsiduo luceat igne focus.
<lb type="displayNum" n="7"/>Ipse seram teneras maturo tempore vites
<lb type="displayNum" n="8"/>Rusticus et facili grandia poma manu;
<lb type="displayNum" n="9"/>Nec spes destituat, sed frugum semper acervos
<lb type="displayNum" n="10"/>Praebeat et pleno pinguia musta lacu.              
<lb type="displayNum" n="11"/>Nam veneror, seu stipes habet desertus in agris
<lb type="displayNum" n="12"/>Seu vetus in trivio florida serta lapis,
<lb type="displayNum" n="13"/>Et quodcumque mihi pomum novus educat annus,
<lb type="displayNum" n="14"/>Libatum agricolae ponitur ante deo.
<lb type="displayNum" n="15"/>Flava Ceres, tibi sit nostro de rure corona              
<lb type="displayNum" n="16"/>Spicea, quae templi pendeat ante fores,
<lb type="displayNum" n="17"/>Pomosisque ruber custos ponatur in hortis,
<lb type="displayNum" n="18"/>Terreat ut saeva falce Priapus aves.
<lb type="displayNum" n="19"/>Vos quoque, felicis quondam, nunc pauperis agri
<lb type="displayNum" n="20"/>Custodes, fertis munera vestra, Lares.              
<lb type="displayNum" n="21"/>Tunc vitula innumeros lustrabat caesa iuvencos,
<lb type="displayNum" n="22"/>Nunc agna exigui est hostia parva soli.
<lb type="displayNum" n="23"/>Agna cadet vobis, quam circum rustica pubes
<lb type="displayNum" n="24"/>Clamet <q>io messes et bona vina date</q>.
<lb type="displayNum" n="25"/>Iam modo iam possim contentus vivere parvo              
<lb type="displayNum" n="26"/>Nec semper longae deditus esse viae,
<lb type="displayNum" n="27"/>Sed Canis aestivos ortus vitare sub umbra
<lb type="displayNum" n="28"/>Arboris ad rivos praetereuntis aquae.
<lb type="displayNum" n="29"/>Nec tamen interdum pudeat tenuisse bidentem
<lb type="displayNum" n="30"/>Aut stimulo tardos increpuisse boves,              
<lb type="displayNum" n="31"/>Non agnamve sinu pigeat fetumve capellae
<lb type="displayNum" n="32"/>Desertum oblita matre referre domum.
<lb type="displayNum" n="33"/>At vos exiguo pecori, furesque lupique,
<lb type="displayNum" n="34"/>Parcite: de magno est praeda petenda grege.
<lb type="displayNum" n="35"/>Hic ego pastoremque meum lustrare quotannis              
<lb type="displayNum" n="36"/>Et placidam soleo spargere lacte Palem.
<lb type="displayNum" n="37"/>Adsitis, divi, neu vos e paupere mensa
<lb type="displayNum" n="38"/>Dona nec e puris spernite fictilibus.
<lb type="displayNum" n="39"/>Fictilia antiquus primum sibi fecit agrestis
<lb type="displayNum" n="40"/>Pocula, de facili conposuitque luto.              
<lb type="displayNum" n="41"/>Non ego divitias patrum fructusque requiro,
<lb type="displayNum" n="42"/>Quos tulit antiquo condita messis avo:
<lb type="displayNum" n="43"/>Parva seges satis est, satis requiescere lecto
<lb type="displayNum" n="44"/>Si licet et solito membra levare toro.
<lb type="displayNum" n="45"/>Quam iuvat inmites ventos audire cubantem              
<lb type="displayNum" n="46"/>Et dominam tenero continuisse sinu
<lb type="displayNum" n="47"/>Aut, gelidas hibernus aquas cum fuderit Auster,
<lb type="displayNum" n="48"/>Securum somnos igne iuvante sequi.
<lb type="displayNum" n="49"/>Hoc mihi contingat. Sit dives iure, furorem
<lb type="displayNum" n="50"/>Qui maris et tristes ferre potest pluvias.              
<lb type="displayNum" n="51"/>O quantum est auri pereat potiusque smaragdi,
<lb type="displayNum" n="52"/>Quam fleat ob nostras ulla puella vias.
<lb type="displayNum" n="53"/>Te bellare decet terra, Messalla, marique,
<lb type="displayNum" n="54"/>Ut domus hostiles praeferat exuvias;
<lb type="displayNum" n="55"/>Me retinent vinctum formosae vincla puellae,              
<lb type="displayNum" n="56"/>Et sedeo duras ianitor ante fores.
<lb type="displayNum" n="57"/>Non ego laudari curo, mea Delia; tecum
<lb type="displayNum" n="58"/>Dum modo sim, quaeso segnis inersque vocer.
<lb type="displayNum" n="59"/>Te spectem, suprema mihi cum venerit hora,
<lb type="displayNum" n="60"/>Te teneam moriens deficiente manu.              
<lb type="displayNum" n="61"/>Flebis et arsuro positum me, Delia, lecto,
<lb type="displayNum" n="62"/>Tristibus et lacrimis oscula mixta dabis.
<lb type="displayNum" n="63"/>Flebis: non tua sunt duro praecordia ferro
<lb type="displayNum" n="64"/>Vincta, neque in tenero stat tibi corde silex.
<lb type="displayNum" n="65"/>Illo non iuvenis poterit de funere quisquam              
<lb type="displayNum" n="66"/>Lumina, non virgo, sicca referre domum.
<lb type="displayNum" n="67"/>Tu manes ne laede meos, sed parce solutis
<lb type="displayNum" n="68"/>Crinibus et teneris, Delia, parce genis.
<lb type="displayNum" n="69"/>Interea, dum fata sinunt, iungamus amores:
<lb type="displayNum" n="70"/>Iam veniet tenebris Mors adoperta caput,              
<lb type="displayNum" n="71"/>Iam subrepet iners aetas, nec amare decebit,
<lb type="displayNum" n="72"/>Dicere nec cano blanditias capite.
<lb type="displayNum" n="73"/>Nunc levis est tractanda Venus, dum frangere postes
<lb type="displayNum" n="74"/>Non pudet et rixas inseruisse iuvat.
<lb type="displayNum" n="75"/>Hic ego dux milesque bonus: vos, signa tubaeque,              
<lb type="displayNum" n="76"/>Ite procul, cupidis volnera ferte viris,
<lb type="displayNum" n="77"/>Ferte et opes: ego conposito securus acervo
<lb type="displayNum" n="78"/>Despiciam dites despiciamque famem.


</p></div2>

<div2 type="poem" n="2"><p>
<lb type="displayNum" n="1"/>Adde merum vinoque novos conpesce dolores,
<lb type="displayNum" n="2"/>Occupet ut fessi lumina victa sopor,
<lb type="displayNum" n="3"/>Neu quisquam multo percussum tempora baccho
<lb type="displayNum" n="4"/>Excitet, infelix dum requiescit amor.
<lb type="displayNum" n="5"/>Nam posita est nostrae custodia saeva puellae,              
<lb type="displayNum" n="6"/>Clauditur et dura ianua firma sera.
<lb type="displayNum" n="7"/>Ianua difficilis domini, te verberet imber,
<lb type="displayNum" n="8"/>Te Iovis imperio fulmina missa petant.
<lb type="displayNum" n="9"/>Ianua, iam pateas uni mihi, victa querelis,
<lb type="displayNum" n="10"/>Neu furtim verso cardine aperta sones.              
<lb type="displayNum" n="11"/>Et mala siqua tibi dixit dementia nostra,
<lb type="displayNum" n="12"/>Ignoscas: capiti sint precor illa meo.
<lb type="displayNum" n="13"/>Te meminisse decet, quae plurima voce peregi
<lb type="displayNum" n="14"/>Supplice, cum posti florida serta darem.
<lb type="displayNum" n="15"/>Tu quoque ne timide custodes, Delia, falle,              
<lb type="displayNum" n="16"/>Audendum est: fortes adiuvat ipsa Venus.
<lb type="displayNum" n="17"/>Illa favet, seu quis iuvenis nova limina temptat,
<lb type="displayNum" n="18"/>Seu reserat fixo dente puella fores;
<lb type="displayNum" n="19"/>Illa docet molli furtim derepere lecto,
<lb type="displayNum" n="20"/>Illa pedem nullo ponere posse sono,              
<lb type="displayNum" n="21"/>Illa viro coram nutus conferre loquaces
<lb type="displayNum" n="22"/>Blandaque conpositis abdere verba notis.
<lb type="displayNum" n="23"/>Nec docet hoc omnes, sed quos nec inertia tardat
<lb type="displayNum" n="24"/>Nec vetat obscura surgere nocte timor.
<lb type="displayNum" n="25"/>En ego cum tenebris tota vagor anxius urbe,              
<lb type="displayNum" n="26"/><gap/>
<lb type="displayNum" n="27"/>Nec sinit occurrat quisquam, qui corpora ferro
<lb type="displayNum" n="28"/>Volneret aut rapta praemia veste petat.
<lb type="displayNum" n="29"/>Quisquis amore tenetur, eat tutusque sacerque
<lb type="displayNum" n="30"/>Qualibet: insidias non timuisse decet.              
<lb type="displayNum" n="31"/>Non mihi pigra nocent hibernae frigora noctis,
<lb type="displayNum" n="32"/>Non mihi, cum multa decidit imber aqua.
<lb type="displayNum" n="33"/>Non labor hic laedit, reseret modo Delia postes
<lb type="displayNum" n="34"/>Et vocet ad digiti me taciturna sonum.
<lb type="displayNum" n="35"/>Parcite luminibus, seu vir seu femina fiat              
<lb type="displayNum" n="36"/>Obvia: celari volt sua furta Venus.
<lb type="displayNum" n="37"/>Neu strepitu terrete pedum neu quaerite nomen
<lb type="displayNum" n="38"/>Neu prope fulgenti lumina ferte face.
<lb type="displayNum" n="39"/>Siquis et inprudens adspexerit, occulat ille
<lb type="displayNum" n="40"/>Perque deos omnes se meminisse neget:              
<lb type="displayNum" n="41"/>Nam fuerit quicumque loquax, is sanguine natam,
<lb type="displayNum" n="42"/>Is Venerem e rapido sentiet esse mari.
<lb type="displayNum" n="43"/>Nec tamen huic credet coniunx tuus, ut mihi verax
<lb type="displayNum" n="44"/>Pollicita est magico saga ministerio.
<lb type="displayNum" n="45"/>Hanc ego de caelo ducentem sidera vidi,              
<lb type="displayNum" n="46"/>Fluminis haec rapidi carmine vertit iter,
<lb type="displayNum" n="47"/>Haec cantu finditque solum Manesque sepulcris
<lb type="displayNum" n="48"/>Elicit et tepido devocat ossa rogo;
<lb type="displayNum" n="49"/>Iam tenet infernas magico stridore catervas,
<lb type="displayNum" n="50"/>Iam iubet adspersas lacte referre pedem.              
<lb type="displayNum" n="51"/>Cum libet, haec tristi depellit nubila caelo,
<lb type="displayNum" n="52"/>Cum libet, aestivo convocat orbe nives.
<lb type="displayNum" n="53"/>Sola tenere malas Medeae dicitur herbas,
<lb type="displayNum" n="54"/>Sola feros Hecates perdomuisse canes.
<lb type="displayNum" n="55"/>Haec mihi conposuit cantus, quis fallere posses:              
<lb type="displayNum" n="56"/>Ter cane, ter dictis despue carminibus.
<lb type="displayNum" n="57"/>Ille nihil poterit de nobis credere cuiquam,
<lb type="displayNum" n="58"/>Non sibi, si in molli viderit ipse toro.
<lb type="displayNum" n="59"/>Tu tamen abstineas aliis: nam cetera cernet
<lb type="displayNum" n="60"/>Omnia, de me uno sentiet ipse nihil.              
<lb type="displayNum" n="61"/>Quid, credam? nempe haec eadem se dixit amores
<lb type="displayNum" n="62"/>Cantibus aut herbis solvere posse meos,
<lb type="displayNum" n="63"/>Et me lustravit taedis, et nocte serena
<lb type="displayNum" n="64"/>Concidit ad magicos hostia pulla deos.
<lb type="displayNum" n="65"/>Non ego, totus abesset amor, sed mutuus esset,              
<lb type="displayNum" n="66"/>Orabam, nec te posse carere velim.
<lb type="displayNum" n="67"/>Ferreus ille fuit, qui, te cum posset habere,
<lb type="displayNum" n="68"/>Maluerit praedas stultus et arma sequi.
<lb type="displayNum" n="69"/>Ille licet Cilicum victas agat ante catervas,
<lb type="displayNum" n="70"/>Ponat et in capto Martia castra solo,              
<lb type="displayNum" n="71"/>Totus et argento contextus, totus et auro
<lb type="displayNum" n="72"/>Insideat celeri conspiciendus equo,
<lb type="displayNum" n="73"/>Ipse boves mea si tecum modo Delia possim
<lb type="displayNum" n="74"/>Iungere et in solito pascere monte pecus,
<lb type="displayNum" n="75"/>Et te, dum liceat, teneris retinere lacertis,              
<lb type="displayNum" n="76"/>Mollis et inculta sit mihi somnus humo.
<lb type="displayNum" n="77"/>Quid Tyrio recubare toro sine amore secundo
<lb type="displayNum" n="78"/>Prodest, cum fletu nox vigilanda venit?
<lb type="displayNum" n="79"/>Nam neque tum plumae nec stragula picta soporem
<lb type="displayNum" n="80"/>Nec sonitus placidae ducere posset aquae.              
<lb type="displayNum" n="81"/>Num Veneris magnae violavi numina verbo,
<lb type="displayNum" n="82"/>Et mea nunc poenas inpia lingua luit?
<lb type="displayNum" n="83"/>Num feror incestus sedes adiisse deorum
<lb type="displayNum" n="84"/>Sertaque de sanctis deripuisse focis?
<lb type="displayNum" n="85"/>Non ego, si merui, dubitem procumbere templis              
<lb type="displayNum" n="86"/>Et dare sacratis oscula liminibus,
<lb type="displayNum" n="87"/>Non ego tellurem genibus perrepere supplex
<lb type="displayNum" n="88"/>Et miserum sancto tundere poste caput.
<lb type="displayNum" n="89"/>At tu, qui laetus rides mala nostra, caveto
<lb type="displayNum" n="90"/>Mox tibi: non uni saeviet usque deus.              
<lb type="displayNum" n="91"/>Vidi ego, qui iuvenum miseros lusisset amores,
<lb type="displayNum" n="92"/>Post Veneris vinclis subdere colla senem
<lb type="displayNum" n="93"/>Et sibi blanditias tremula conponere voce
<lb type="displayNum" n="94"/>Et manibus canas fingere velle comas,
<lb type="displayNum" n="95"/>Stare nec ante fores puduit caraeve puellae              
<lb type="displayNum" n="96"/>Ancillam medio detinuisse foro.
<lb type="displayNum" n="97"/>Hunc puer, hunc iuvenis turba circumterit arta,
<lb type="displayNum" n="98"/>Despuit in molles et sibi quisque sinus.
<lb type="displayNum" n="99"/>At mihi parce, Venus: semper tibi dedita servit
<lb type="displayNum" n="100"/>Mens mea: quid messes uris acerba tuas?


</p></div2>

<div2 type="poem" n="3"><p>
<lb type="displayNum" n="1"/>Ibitis Aegaeas sine me, Messalla, per undas,
<lb type="displayNum" n="2"/>O utinam memores ipse cohorsque mei.
<lb type="displayNum" n="3"/>Me tenet ignotis aegrum Phaeacia terris,
<lb type="displayNum" n="4"/>Abstineas avidas, Mors, modo, nigra, manus.
<lb type="displayNum" n="5"/>Abstineas, Mors atra, precor: non hic mihi mater              
<lb type="displayNum" n="6"/>Quae legat in maestos ossa perusta sinus,
<lb type="displayNum" n="7"/>Non soror, Assyrios cineri quae dedat odores
<lb type="displayNum" n="8"/>Et fleat effusis ante sepulcra comis,
<lb type="displayNum" n="9"/>Delia non usquam; quae me cum mitteret urbe,
<lb type="displayNum" n="10"/>Dicitur ante omnes consuluisse deos.              
<lb type="displayNum" n="11"/>Illa sacras pueri sortes ter sustulit: illi
<lb type="displayNum" n="12"/>Rettulit e trinis omina certa puer.
<lb type="displayNum" n="13"/>Cuncta dabant reditus: tamen est deterrita numquam,
<lb type="displayNum" n="14"/>Quin fleret nostras respiceretque vias.
<lb type="displayNum" n="15"/>Ipse ego solator, cum iam mandata dedissem,              
<lb type="displayNum" n="16"/>Quaerebam tardas anxius usque moras.
<lb type="displayNum" n="17"/>Aut ego sum causatus aves aut omina dira,
<lb type="displayNum" n="18"/>Saturni sacram me tenuisse diem.
<lb type="displayNum" n="19"/>O quotiens ingressus iter mihi tristia dixi
<lb type="displayNum" n="20"/>Offensum in porta signa dedisse pedem!              
<lb type="displayNum" n="21"/>Audeat invito ne quis discedere Amore,
<lb type="displayNum" n="22"/>Aut sciat egressum se prohibente deo.
<lb type="displayNum" n="23"/>Quid tua nunc Isis mihi, Delia, quid mihi prosunt
<lb type="displayNum" n="24"/>Illa tua totiens aera repulsa manu,
<lb type="displayNum" n="25"/>Quidve, pie dum sacra colis, pureque lavari              
<lb type="displayNum" n="26"/>Te&mdash;memini&mdash;et puro secubuisse toro?
<lb type="displayNum" n="27"/>Nunc, dea, nunc succurre mihi&mdash;nam posse mederi
<lb type="displayNum" n="28"/>Picta docet templis multa tabella tuis&mdash;,
<lb type="displayNum" n="29"/>Ut mea votivas persolvens Delia voces
<lb type="displayNum" n="30"/>Ante sacras lino tecta fores sedeat              
<lb type="displayNum" n="31"/>Bisque die resoluta comas tibi dicere laudes
<lb type="displayNum" n="32"/>Insignis turba debeat in Pharia.
<lb type="displayNum" n="33"/>At mihi contingat patrios celebrare Penates
<lb type="displayNum" n="34"/>Reddereque antiquo menstrua tura Lari.
<lb type="displayNum" n="35"/>Quam bene Saturno vivebant rege, priusquam              
<lb type="displayNum" n="36"/>Tellus in longas est patefacta vias!
<lb type="displayNum" n="37"/>Nondum caeruleas pinus contempserat undas,
<lb type="displayNum" n="38"/>Effusum ventis praebueratque sinum,
<lb type="displayNum" n="39"/>Nec vagus ignotis repetens conpendia terris
<lb type="displayNum" n="40"/>Presserat externa navita merce ratem.              
<lb type="displayNum" n="41"/>Illo non validus subiit iuga tempore taurus,
<lb type="displayNum" n="42"/>Non domito frenos ore momordit equus,
<lb type="displayNum" n="43"/>Non domus ulla fores habuit, non fixus in agris,
<lb type="displayNum" n="44"/>Qui regeret certis finibus arva, lapis.
<lb type="displayNum" n="45"/>Ipsae mella dabant quercus, ultroque ferebant              
<lb type="displayNum" n="46"/>Obvia securis ubera lactis oves.
<lb type="displayNum" n="47"/>Non acies, non ira fuit, non bella, nec ensem
<lb type="displayNum" n="48"/>Inmiti saevus duxerat arte faber.
<lb type="displayNum" n="49"/>Nunc Iove sub domino caedes et vulnera semper,
<lb type="displayNum" n="50"/>Nunc mare, nunc leti mille repente viae.              
<lb type="displayNum" n="51"/>Parce, pater. timidum non me periuria terrent,
<lb type="displayNum" n="52"/>Non dicta in sanctos inpia verba deos.
<lb type="displayNum" n="53"/>Quodsi fatales iam nunc explevimus annos,
<lb type="displayNum" n="54"/>Fac lapis inscriptis stet super ossa notis:
<lb type="displayNum" n="55"/><q>Hic iacet inmiti consumptus morte Tibullus,              
<lb type="displayNum" n="56"/>Messallam terra dum sequiturque mari.</q>
<lb type="displayNum" n="57"/>Sed me, quod facilis tenero sum semper Amori,
<lb type="displayNum" n="58"/>Ipsa Venus campos ducet in Elysios.
<lb type="displayNum" n="59"/>Hic choreae cantusque vigent, passimque vagantes
<lb type="displayNum" n="60"/>Dulce sonant tenui gutture carmen aves,              
<lb type="displayNum" n="61"/>Fert casiam non culta seges, totosque per agros
<lb type="displayNum" n="62"/>Floret odoratis terra benigna rosis;
<lb type="displayNum" n="63"/>Ac iuvenum series teneris inmixta puellis
<lb type="displayNum" n="64"/>Ludit, et adsidue proelia miscet Amor.
<lb type="displayNum" n="65"/>Illic est, cuicumque rapax mors venit amanti,              
<lb type="displayNum" n="66"/>Et gerit insigni myrtea serta coma.
<lb type="displayNum" n="67"/>At scelerata iacet sedes in nocte profunda
<lb type="displayNum" n="68"/>Abdita, quam circum flumina nigra sonant:
<lb type="displayNum" n="69"/>Tisiphoneque inpexa feros pro crinibus angues
<lb type="displayNum" n="70"/>Saevit, et huc illuc inpia turba fugit.              
<lb type="displayNum" n="71"/>Tum niger in porta serpentum Cerberus ore
<lb type="displayNum" n="72"/>Stridet et aeratas excubat ante fores.
<lb type="displayNum" n="73"/>Illic Iunonem temptare Ixionis ausi
<lb type="displayNum" n="74"/>Versantur celeri noxia membra rota,
<lb type="displayNum" n="75"/>Porrectusque novem Tityos per iugera terrae              
<lb type="displayNum" n="76"/>Adsiduas atro viscere pascit aves.
<lb type="displayNum" n="77"/>Tantalus est illic, et circum stagna, sed acrem
<lb type="displayNum" n="78"/>Iam iam poturi deserit unda sitim,
<lb type="displayNum" n="79"/>Et Danai proles, Veneris quod numina laesit,
<lb type="displayNum" n="80"/>In cava Lethaeas dolia portat aquas.              
<lb type="displayNum" n="81"/>Illic sit, quicumque meos violavit amores,
<lb type="displayNum" n="82"/>Optavit lentas et mihi militias.
<lb type="displayNum" n="83"/>At tu casta precor maneas, sanctique pudoris
<lb type="displayNum" n="84"/>Adsideat custos sedula semper anus.
<lb type="displayNum" n="85"/>Haec tibi fabellas referat positaque lucerna              
<lb type="displayNum" n="86"/>Deducat plena stamina longa colu,
<lb type="displayNum" n="87"/>At circa gravibus pensis adfixa puella
<lb type="displayNum" n="88"/>Paulatim somno fessa remittat opus.
<lb type="displayNum" n="89"/>Tum veniam subito, nec quisquam nuntiet ante,
<lb type="displayNum" n="90"/>Sed videar caelo missus adesse tibi.              
<lb type="displayNum" n="91"/>Tunc mihi, qualis eris, longos turbata capillos,
<lb type="displayNum" n="92"/>Obvia nudato, Delia, curre pede.
<lb type="displayNum" n="93"/>Hoc precor, hunc illum nobis Aurora nitentem
<lb type="displayNum" n="94"/>Luciferum roseis candida portet equis.


</p></div2>

<div2 type="poem" n="4"><p>
<lb type="displayNum" n="1"/><q>Sic umbrosa tibi contingant tecta, Priape,
<lb type="displayNum" n="2"/>Ne capiti soles, ne noceantque nives:
<lb type="displayNum" n="3"/>Quae tua formosos cepit sollertia? certe
<lb type="displayNum" n="4"/>Non tibi barba nitet, non tibi culta coma est,
<lb type="displayNum" n="5"/>Nudus et hibernae producis frigora brumae,              
<lb type="displayNum" n="6"/>Nudus et aestivi tempora sicca Canis.</q>
<lb type="displayNum" n="7"/>Sic ego; tum Bacchi respondit rustica proles
<lb type="displayNum" n="8"/>Armatus curva sic mihi falce deus:
<lb type="displayNum" n="9"/><q>O fuge te tenerae puerorum credere turbae,
<lb type="displayNum" n="10"/>Nam causam iusti semper amoris habent.              
<lb type="displayNum" n="11"/>Hic placet, angustis quod equom conpescit habenis,
<lb type="displayNum" n="12"/>Hic placidam niveo pectore pellit aquam,
<lb type="displayNum" n="13"/>Hic, quia fortis adest audacia, cepit; at illi
<lb type="displayNum" n="14"/>Virgineus teneras stat pudor ante genas.
<lb type="displayNum" n="15"/>Sed ne te capiant, primo si forte negabit,              
<lb type="displayNum" n="16"/>Taedia: paulatim sub iuga colla dabit.
<lb type="displayNum" n="17"/>Longa dies homini docuit parere leones,
<lb type="displayNum" n="18"/>Longa dies molli saxa peredit aqua;
<lb type="displayNum" n="19"/>Annus in apricis maturat collibus uvas,
<lb type="displayNum" n="20"/>Annus agit certa lucida signa vice.              
<lb type="displayNum" n="21"/>Nec iurare time: Veneris periuria venti
<lb type="displayNum" n="22"/>Inrita per terras et freta summa ferunt.
<lb type="displayNum" n="23"/>Gratia magna Iovi: vetuit pater ipse valere,
<lb type="displayNum" n="24"/>Iurasset cupide quicquid ineptus amor,
<lb type="displayNum" n="25"/>Perque suas inpune sinit Dictynna sagittas              
<lb type="displayNum" n="26"/>Adfirmes crines perque Minerva suos.
<lb type="displayNum" n="27"/>At si tardus eris, errabis: transiet aetas.
<lb type="displayNum" n="28"/>Quam cito non segnis stat remeatque dies,
<lb type="displayNum" n="29"/>Quam cito purpureos deperdit terra colores,
<lb type="displayNum" n="30"/>Quam cito formosas populus alta comas!              
<lb type="displayNum" n="31"/>Quam iacet, infirmae venere ubi fata senectae,
<lb type="displayNum" n="32"/>Qui prior Eleo est carcere missus equos!
<lb type="displayNum" n="33"/>Vidi iam iuvenem, premeret cum serior aetas,
<lb type="displayNum" n="34"/>Maerentem stultos praeteriisse dies.
<lb type="displayNum" n="35"/>Crudeles divi! serpens novus exuit annos,              
<lb type="displayNum" n="36"/>Formae non ullam fata dedere moram.
<lb type="displayNum" n="37"/>Solis aeterna est Baccho Phoeboque iuventas,
<lb type="displayNum" n="38"/>Nam decet intonsus crinis utrumque deum.
<lb type="displayNum" n="39"/>Tu, puero quodcumque tuo temptare libebit,
<lb type="displayNum" n="40"/>Cedas: obsequio plurima vincet amor.              
<lb type="displayNum" n="41"/>Neu comes ire neges, quamvis via longa paretur
<lb type="displayNum" n="42"/>Et Canis arenti torreat arva siti,
<lb type="displayNum" n="43"/>Quamvis praetexens picta ferrugine caelum
<lb type="displayNum" n="44"/>Venturam anticipet imbrifer arcus aquam.
<lb type="displayNum" n="45"/>Vel si caeruleas puppi volet ire per undas,              
<lb type="displayNum" n="46"/>Ipse levem remo per freta pelle ratem.
<lb type="displayNum" n="47"/>Nec te paeniteat duros subiisse labores
<lb type="displayNum" n="48"/>Aut opera insuetas adteruisse manus,
<lb type="displayNum" n="49"/>Nec, velit insidiis altas si claudere valles,
<lb type="displayNum" n="50"/>Dum placeas, umeri retia ferre negent.              
<lb type="displayNum" n="51"/>Si volet arma, levi temptabis ludere dextra:
<lb type="displayNum" n="52"/>Saepe dabis nudum, vincat ut ille, latus.
<lb type="displayNum" n="53"/>Tum tibi mitis erit, rapias tum cara licebit
<lb type="displayNum" n="54"/>Oscula: pugnabit, sed tamen apta dabit.
<lb type="displayNum" n="55"/>Rapta dabit primo, post adferet ipse roganti,              
<lb type="displayNum" n="56"/>Post etiam collo se inplicuisse velit.
<lb type="displayNum" n="57"/>Heu male nunc artes miseras haec saecula tractant:
<lb type="displayNum" n="58"/>Iam tener adsuevit munera velle puer.
<lb type="displayNum" n="59"/>At tu, qui venerem docuisti vendere primus,
<lb type="displayNum" n="60"/>Quisquis es, infelix urgeat ossa lapis.              
<lb type="displayNum" n="61"/>Pieridas, pueri, doctos et amate poetas,
<lb type="displayNum" n="62"/>Aurea nec superent munera Pieridas.
<lb type="displayNum" n="63"/>Carmine purpurea est Nisi coma: carmina ni sint,
<lb type="displayNum" n="64"/>Ex umero Pelopis non nituisset ebur.
<lb type="displayNum" n="65"/>Quem referent Musae, vivet, dum robora tellus,              
<lb type="displayNum" n="66"/>Dum caelum stellas, dum vehet amnis aquas.
<lb type="displayNum" n="67"/>At qui non audit Musas, qui vendit amorem,
<lb type="displayNum" n="68"/>Idaeae currus ille sequatur Opis
<lb type="displayNum" n="69"/>Et tercentenas erroribus expleat urbes
<lb type="displayNum" n="70"/>Et secet ad Phrygios vilia membra modos.              
<lb type="displayNum" n="71"/>Blanditiis volt esse locum Venus ipsa: querelis
<lb type="displayNum" n="72"/>Supplicibus, miseris fletibus illa favet.</q>
<lb type="displayNum" n="73"/>Haec mihi, quae canerem Titio, deus edidit ore,
<lb type="displayNum" n="74"/>Sed Titium coniunx haec meminisse vetat.
<lb type="displayNum" n="75"/>Pareat ille suae; vos me celebrate magistrum,              
<lb type="displayNum" n="76"/>Quos male habet multa callidus arte puer.
<lb type="displayNum" n="77"/>Gloria cuique sua est: me, qui spernentur, amantes
<lb type="displayNum" n="78"/>Consultent: cunctis ianua nostra patet.
<lb type="displayNum" n="79"/>Tempus erit, cum me Veneris praecepta ferentem
<lb type="displayNum" n="80"/>Deducat iuvenum sedula turba senem.              
<lb type="displayNum" n="81"/>Heu heu quam Marathus lento me torquet amore!
<lb type="displayNum" n="82"/>Deficiunt artes, deficiuntque doli.
<lb type="displayNum" n="83"/>Parce, puer, quaeso, ne turpis fabula fiam,
<lb type="displayNum" n="84"/>Cum mea ridebunt vana magisteria.


</p></div2>

<div2 type="poem" n="5"><p>
<lb type="displayNum" n="1"/>Asper eram et bene discidium me ferre loquebar,
<lb type="displayNum" n="2"/>At mihi nunc longe gloria fortis abest.
<lb type="displayNum" n="3"/>Namque agor ut per plana citus sola verbere turben,
<lb type="displayNum" n="4"/>Quem celer adsueta versat ab arte puer.
<lb type="displayNum" n="5"/>Ure ferum et torque, libeat ne dicere quicquam              
<lb type="displayNum" n="6"/>Magnificum post haec: horrida verba doma.
<lb type="displayNum" n="7"/>Parce tamen, per te furtivi foedera lecti,
<lb type="displayNum" n="8"/>Per venerem quaeso conpositumque caput.
<lb type="displayNum" n="9"/>Ille ego, cum tristi morbo defessa iaceres,
<lb type="displayNum" n="10"/>Te dicor votis eripuisse meis,              
<lb type="displayNum" n="11"/>Ipseque te circum lustravi sulphure puro,
<lb type="displayNum" n="12"/>Carmine cum magico praecinuisset anus;
<lb type="displayNum" n="13"/>Ipse procuravi, ne possent saeva nocere
<lb type="displayNum" n="14"/>Somnia, ter sancta deveneranda mola;
<lb type="displayNum" n="15"/>Ipse ego velatus filo tunicisque solutis              
<lb type="displayNum" n="16"/>Vota novem Triviae nocte silente dedi.
<lb type="displayNum" n="17"/>Omnia persolvi: fruitur nunc alter amore,
<lb type="displayNum" n="18"/>Et precibus felix utitur ille meis.
<lb type="displayNum" n="19"/>At mihi felicem vitam, si salva fuisses,
<lb type="displayNum" n="20"/>Fingebam demens, sed renuente deo.              
<lb type="displayNum" n="21"/>Rura colam, frugumque aderit mea Delia custos,
<lb type="displayNum" n="22"/>Area dum messes sole calente teret,
<lb type="displayNum" n="23"/>Aut mihi servabit plenis in lintribus uvas
<lb type="displayNum" n="24"/>Pressaque veloci candida musta pede;
<lb type="displayNum" n="25"/>Consuescet numerare pecus, consuescet amantis              
<lb type="displayNum" n="26"/>Garrulus in dominae ludere verna sinu.
<lb type="displayNum" n="27"/>Illa deo sciet agricolae pro vitibus uvam,
<lb type="displayNum" n="28"/>Pro segete spicas, pro grege ferre dapem.
<lb type="displayNum" n="29"/>Illa regat cunctos, illi sint omnia curae,
<lb type="displayNum" n="30"/>At iuvet in tota me nihil esse domo.              
<lb type="displayNum" n="31"/>Huc veniet Messalla meus, cui dulcia poma
<lb type="displayNum" n="32"/>Delia selectis detrahat arboribus;
<lb type="displayNum" n="33"/>Et tantum venerata virum hunc sedula curet,
<lb type="displayNum" n="34"/>Huic paret atque epulas ipsa ministra gerat.
<lb type="displayNum" n="35"/>Haec mihi fingebam, quae nunc Eurusque Notusque              
<lb type="displayNum" n="36"/>Iactat odoratos vota per Armenios.
<lb type="displayNum" n="37"/>Saepe ego temptavi curas depellere vino,
<lb type="displayNum" n="38"/>At dolor in lacrimas verterat omne merum.
<lb type="displayNum" n="39"/>Saepe aliam tenui, sed iam cum gaudia adirem,
<lb type="displayNum" n="40"/>Admonuit dominae deseruitque Venus.              
<lb type="displayNum" n="41"/>Tunc me discedens devotum femina dixit
<lb type="displayNum" n="42"/>Et pudet et narrat scire nefanda meam.
<lb type="displayNum" n="43"/>Non facit hoc verbis, facie tenerisque lacertis
<lb type="displayNum" n="44"/>Devovet et flavis nostra puella comis.
<lb type="displayNum" n="45"/>Talis ad Haemonium Nereis Pelea quondam              
<lb type="displayNum" n="46"/>Vecta est frenato caerula pisce Thetis.
<lb type="displayNum" n="47"/>Haec nocuere mihi, quod adest huic dives amator;
<lb type="displayNum" n="48"/>Venit in exitium callida lena meum.
<lb type="displayNum" n="49"/>Sanguineas edat illa dapes atque ore cruento
<lb type="displayNum" n="50"/>Tristia cum multo pocula felle bibat;              
<lb type="displayNum" n="51"/>Hanc volitent animae circum sua fata querentes
<lb type="displayNum" n="52"/>Semper et e tectis strix violenta canat;
<lb type="displayNum" n="53"/>Ipsa fame stimulante furens herbasque sepulcris
<lb type="displayNum" n="54"/>Quaerat et a saevis ossa relicta lupis,
<lb type="displayNum" n="55"/>Currat et inguinibus nudis ululetque per urbes,              
<lb type="displayNum" n="56"/>Post agat e triviis aspera turba canum.
<lb type="displayNum" n="57"/>Eveniet: dat signa deus; sunt numina amanti,
<lb type="displayNum" n="58"/>Saevit et iniusta lege relicta Venus.
<lb type="displayNum" n="59"/>At tu quam primum sagae praecepta rapacis
<lb type="displayNum" n="60"/>Desere, nam donis vincitur omnis amor.              
<lb type="displayNum" n="61"/>Pauper erit praesto semper, te pauper adibit
<lb type="displayNum" n="62"/>Primus et in tenero fixus erit latere,
<lb type="displayNum" n="63"/>Pauper in angusto fidus comes agmine turbae
<lb type="displayNum" n="64"/>Subicietque manus efficietque viam,
<lb type="displayNum" n="65"/>Pauper ad occultos furtim deducet amicos              
<lb type="displayNum" n="66"/>Vinclaque de niveo detrahet ipse pede.
<lb type="displayNum" n="67"/>Heu canimus frustra, nec verbis victa patescit
<lb type="displayNum" n="68"/>Ianua, sed plena est percutienda manu.
<lb type="displayNum" n="69"/>At tu, qui potior nunc es, mea fata timeto:
<lb type="displayNum" n="70"/>Versatur celeri Fors levis orbe rotae.              
<lb type="displayNum" n="71"/>Non frustra quidam iam nunc in limine perstat
<lb type="displayNum" n="72"/>Sedulus ac crebro prospicit ac refugit,
<lb type="displayNum" n="73"/>Et simulat transire domum, mox deinde recurrit,
<lb type="displayNum" n="74"/>Solus et ante ipsas excreat usque fores.
<lb type="displayNum" n="75"/>Nescio quid furtivus amor parat. utere quaeso,              
<lb type="displayNum" n="76"/>Dum licet: in liquida nat tibi linter aqua.


</p></div2>

<div2 type="poem" n="6"><p>
<lb type="displayNum" n="1"/>Semper, ut inducar, blandos offers mihi voltus,
<lb type="displayNum" n="2"/>Post tamen es misero tristis et asper, Amor.
<lb type="displayNum" n="3"/>Quid tibi saevitiae mecum est? an gloria magna est
<lb type="displayNum" n="4"/>Insidias homini conposuisse deum?
<lb type="displayNum" n="5"/>Nam mihi tenduntur casses: iam Delia furtim              
<lb type="displayNum" n="6"/>Nescio quem tacita callida nocte fovet.
<lb type="displayNum" n="7"/>Illa quidem tam multa negat, sed credere durum est:
<lb type="displayNum" n="8"/>Sic etiam de me pernegat usque viro.
<lb type="displayNum" n="9"/>Ipse miser docui, quo posset ludere pacto
<lb type="displayNum" n="10"/>Custodes: heu heu nunc premor arte mea,              
<lb type="displayNum" n="11"/>Fingere nunc didicit causas, ut sola cubaret,
<lb type="displayNum" n="12"/>Cardine nunc tacito vertere posse fores.
<lb type="displayNum" n="13"/>Tum sucos herbasque dedi, quis livor abiret,
<lb type="displayNum" n="14"/>Quem facit inpresso mutua dente venus.
<lb type="displayNum" n="15"/>At tu, fallacis coniunx incaute puellae,              
<lb type="displayNum" n="16"/>Me quoque servato, peccet ut illa nihil.
<lb type="displayNum" n="17"/>Neu iuvenes celebret multo sermone, caveto,
<lb type="displayNum" n="18"/>Neve cubet laxo pectus aperta sinu,
<lb type="displayNum" n="19"/>Neu te decipiat nutu, digitoque liquorem
<lb type="displayNum" n="20"/>Ne trahat et mensae ducat in orbe notas.              
<lb type="displayNum" n="21"/>Exibit quam saepe, time, seu visere dicet
<lb type="displayNum" n="22"/>Sacra Bonae maribus non adeunda Deae.
<lb type="displayNum" n="23"/>At mihi si credas, illam sequar unus ad aras;
<lb type="displayNum" n="24"/>Tunc mihi non oculis sit timuisse meis.
<lb type="displayNum" n="25"/>Saepe, velut gemmas eius signumque probarem,              
<lb type="displayNum" n="26"/>Per causam memini me tetigisse manum;
<lb type="displayNum" n="27"/>Saepe mero somnum peperi tibi, at ipse bibebam
<lb type="displayNum" n="28"/>Sobria subposita pocula victor aqua.
<lb type="displayNum" n="29"/>Non ego te laesi prudens: ignosce fatenti,
<lb type="displayNum" n="30"/>Iussit Amor: contra quis ferat arma deos?              
<lb type="displayNum" n="31"/>Ille ego sum, nec me iam dicere vera pudebit,
<lb type="displayNum" n="32"/>Instabat tota cui tua nocte canis.
<lb type="displayNum" n="33"/>Quid tenera tibi coniuge opus? tua si bona nescis
<lb type="displayNum" n="34"/>Servare, frustra clavis inest foribus.
<lb type="displayNum" n="35"/>Te tenet, absentes alios suspirat amores              
<lb type="displayNum" n="36"/>Et simulat subito condoluisse caput.
<lb type="displayNum" n="37"/>At mihi servandam credas: non saeva recuso
<lb type="displayNum" n="38"/>Verbera, detrecto non ego vincla pedum.
<lb type="displayNum" n="39"/>Tum procul absitis, quisquis colit arte capillos,
<lb type="displayNum" n="40"/>Et fluit effuso cui toga laxa sinu,              
<lb type="displayNum" n="41"/>Quisquis et occurret, ne possit crimen habere,
<lb type="displayNum" n="42"/>Stet procul aut alia ~stet procul~ ante via.
<lb type="displayNum" n="43"/>Sic fieri iubet ipse deus, sic magna sacerdos
<lb type="displayNum" n="44"/>Est mihi divino vaticinata sono.
<lb type="displayNum" n="45"/>Haec ubi Bellonae motu est agitata, nec acrem              
<lb type="displayNum" n="46"/>Flammam, non amens verbera torta timet;
<lb type="displayNum" n="47"/>Ipsa bipenne suos caedit violenta lacertos
<lb type="displayNum" n="48"/>Sanguineque effuso spargit inulta deam,
<lb type="displayNum" n="49"/>Statque latus praefixa veru, stat saucia pectus,
<lb type="displayNum" n="50"/>Et canit eventus, quos dea magna monet:              
<lb type="displayNum" n="51"/><q>Parcite, quam custodit Amor, violare puellam,
<lb type="displayNum" n="52"/>Ne pigeat magno post didicisse malo.
<lb type="displayNum" n="53"/>Adtigerit, labentur opes, ut volnere nostro
<lb type="displayNum" n="54"/>Sanguis, ut hic ventis diripiturque cinis.</q>
<lb type="displayNum" n="55"/>Et tibi nescio quas dixit, mea Delia, poenas;              
<lb type="displayNum" n="56"/>Si tamen admittas, sit precor illa levis.
<lb type="displayNum" n="57"/>Non ego te propter parco tibi, sed tua mater
<lb type="displayNum" n="58"/>Me movet atque iras aurea vincit anus.
<lb type="displayNum" n="59"/>Haec mihi te adducit tenebris multoque timore
<lb type="displayNum" n="60"/>Coniungit nostras clam taciturna manus,              
<lb type="displayNum" n="61"/>Haec foribusque manet noctu me adfixa proculque
<lb type="displayNum" n="62"/>Cognoscit strepitus me veniente pedum.
<lb type="displayNum" n="63"/>Vive diu mihi, dulcis anus: proprios ego tecum,
<lb type="displayNum" n="64"/>Sit modo fas, annos contribuisse velim.
<lb type="displayNum" n="65"/>Te semper natamque tuam te propter amabo:              
<lb type="displayNum" n="66"/>Quicquid agit, sanguis est tamen illa tuos.
<lb type="displayNum" n="67"/>Sit modo casta, doce, quamvis non vitta ligatos
<lb type="displayNum" n="68"/>Impediat crines nec stola longa pedes.
<lb type="displayNum" n="69"/>Et mihi sint durae leges, laudare nec ullam
<lb type="displayNum" n="70"/>Possim ego, quin oculos adpetat illa meos,              
<lb type="displayNum" n="71"/>Et siquid peccasse putet, ducarque capillis
<lb type="displayNum" n="72"/>Inmerito pronas proripiarque vias.
<lb type="displayNum" n="73"/>Non ego te pulsare velim, sed, venerit iste
<lb type="displayNum" n="74"/>Si furor, optarim non habuisse manus;
<lb type="displayNum" n="75"/>Nec saevo sis casta metu, sed mente fideli,              
<lb type="displayNum" n="76"/>Mutuus absenti te mihi servet amor.
<lb type="displayNum" n="77"/>At, quae fida fuit nulli, post victa senecta
<lb type="displayNum" n="78"/>Ducit inops tremula stamina torta manu
<lb type="displayNum" n="79"/>Firmaque conductis adnectit licia telis
<lb type="displayNum" n="80"/>Tractaque de niveo vellere ducta putat.              
<lb type="displayNum" n="81"/>Hanc animo gaudente vident iuvenumque catervae
<lb type="displayNum" n="82"/>Conmemorant merito tot mala ferre senem,
<lb type="displayNum" n="83"/>Hanc Venus exalto flentem sublimis Olympo
<lb type="displayNum" n="84"/>Spectat et, infidis quam sit acerba, monet.
<lb type="displayNum" n="85"/>Haec aliis maledicta cadant; nos, Delia, amoris              
<lb type="displayNum" n="86"/>Exemplum cana simus uterque coma.


</p></div2>

<div2 type="poem" n="7"><p>
<lb type="displayNum" n="1"/>Hunc cecinere diem Parcae fatalia nentes
<lb type="displayNum" n="2"/>Stamina, non ulli dissoluenda deo,
<lb type="displayNum" n="3"/>Hunc fore, Aquitanas posset qui fundere gentes,
<lb type="displayNum" n="4"/>Quem tremeret forti milite victus Atax.
<lb type="displayNum" n="5"/>Evenere: novos pubes Romana triumphos              
<lb type="displayNum" n="6"/>Vidit et evinctos bracchia capta duces;
<lb type="displayNum" n="7"/>At te victrices lauros, Messalla, gerentem
<lb type="displayNum" n="8"/>Portabat nitidis currus eburnus equis.
<lb type="displayNum" n="9"/>Non sine me est tibi partus honos: Tarbella Pyrene
<lb type="displayNum" n="10"/>Testis et Oceani litora Santonici,              
<lb type="displayNum" n="11"/>Testis Arar Rhodanusque celer magnusque Garunna,
<lb type="displayNum" n="12"/>Carnutis et flavi caerula lympha Liger.
<lb type="displayNum" n="13"/>An te, Cydne, canam, tacitis qui leniter undis
<lb type="displayNum" n="14"/>Caeruleus placidis per vada serpis aquis,
<lb type="displayNum" n="15"/>Quantus et aetherio contingens vertice nubes              
<lb type="displayNum" n="16"/>Frigidus intonsos Taurus alat Cilicas?
<lb type="displayNum" n="17"/>Quid referam, ut volitet crebras intacta per urbes
<lb type="displayNum" n="18"/>Alba Palaestino sancta columba Syro,
<lb type="displayNum" n="19"/>Utque maris vastum prospectet turribus aequor
<lb type="displayNum" n="20"/>Prima ratem ventis credere docta Tyros,              
<lb type="displayNum" n="21"/>Qualis et, arentes cum findit Sirius agros,
<lb type="displayNum" n="22"/>Fertilis aestiva Nilus abundet aqua?
<lb type="displayNum" n="23"/>Nile pater, quanam possim te dicere causa
<lb type="displayNum" n="24"/>Aut quibus in terris occuluisse caput?
<lb type="displayNum" n="25"/>Te propter nullos tellus tua postulat imbres,              
<lb type="displayNum" n="26"/>Arida nec pluvio supplicat herba Iovi.
<lb type="displayNum" n="27"/>Te canit atque suum pubes miratur Osirim
<lb type="displayNum" n="28"/>Barbara, Memphiten plangere docta bovem.
<lb type="displayNum" n="29"/>Primus aratra manu sollerti fecit Osiris
<lb type="displayNum" n="30"/>Et teneram ferro sollicitavit humum,              
<lb type="displayNum" n="31"/>Primus inexpertae conmisit semina terrae
<lb type="displayNum" n="32"/>Pomaque non notis legit ab arboribus.
<lb type="displayNum" n="33"/>Hic docuit teneram palis adiungere vitem,
<lb type="displayNum" n="34"/>Hic viridem dura caedere falce comam;
<lb type="displayNum" n="35"/>Illi iucundos primum matura sapores              
<lb type="displayNum" n="36"/>Expressa incultis uva dedit pedibus.
<lb type="displayNum" n="37"/>Ille liquor docuit voces inflectere cantu,
<lb type="displayNum" n="38"/>Movit et ad certos nescia membra modos,
<lb type="displayNum" n="39"/>Bacchus et agricolae magno confecta labore
<lb type="displayNum" n="40"/>Pectora tristitiae dissoluenda dedit.              
<lb type="displayNum" n="41"/>Bacchus et adflictis requiem mortalibus adfert,
<lb type="displayNum" n="42"/>Crura licet dura conpede pulsa sonent.
<lb type="displayNum" n="43"/>Non tibi sunt tristes curae nec luctus, Osiri,
<lb type="displayNum" n="44"/>Sed chorus et cantus et levis aptus amor,
<lb type="displayNum" n="45"/>Sed varii flores et frons redimita corymbis,              
<lb type="displayNum" n="46"/>Fusa sed ad teneros lutea palla pedes
<lb type="displayNum" n="47"/>Et Tyriae vestes et dulcis tibia cantu
<lb type="displayNum" n="48"/>Et levis occultis conscia cista sacris.
<lb type="displayNum" n="49"/>Huc ades et Genium ludis Geniumque choreis
<lb type="displayNum" n="50"/>Concelebra et multo tempora funde mero:              
<lb type="displayNum" n="51"/>Illius et nitido stillent unguenta capillo,
<lb type="displayNum" n="52"/>Et capite et collo mollia serta gerat.
<lb type="displayNum" n="53"/>Sic venias hodierne: tibi dem turis honores,
<lb type="displayNum" n="54"/>Liba et Mopsopio dulcia melle feram.
<lb type="displayNum" n="55"/>At tibi succrescat proles, quae facta parentis              
<lb type="displayNum" n="56"/>Augeat et circa stet veneranda senem.
<lb type="displayNum" n="57"/>Nec taceat monumenta viae, quem Tuscula tellus
<lb type="displayNum" n="58"/>Candidaque antiquo detinet Alba Lare.
<lb type="displayNum" n="59"/>Namque opibus congesta tuis hic glarea dura
<lb type="displayNum" n="60"/>Sternitur, hic apta iungitur arte silex.              
<lb type="displayNum" n="61"/>Te canit agricola, a magna cum venerit urbe
<lb type="displayNum" n="62"/>Serus inoffensum rettuleritque pedem.
<lb type="displayNum" n="63"/>At tu, Natalis multos celebrande per annos,
<lb type="displayNum" n="64"/>Candidior semper candidiorque veni.


</p></div2>

<div2 type="poem" n="8"><p>
<lb type="displayNum" n="1"/>Non ego celari possum, quid nutus amantis
<lb type="displayNum" n="2"/>Quidve ferant miti lenia verba sono.
<lb type="displayNum" n="3"/>Nec mihi sunt sortes nec conscia fibra deorum,
<lb type="displayNum" n="4"/>Praecinit eventus nec mihi cantus avis:
<lb type="displayNum" n="5"/>Ipsa Venus magico religatum bracchia nodo              
<lb type="displayNum" n="6"/>Perdocuit multis non sine verberibus.
<lb type="displayNum" n="7"/>Desine dissimulare: deus crudelius urit,
<lb type="displayNum" n="8"/>Quos videt invitos subcubuisse sibi.
<lb type="displayNum" n="9"/>Quid tibi nunc molles prodest coluisse capillos
<lb type="displayNum" n="10"/>Saepeque mutatas disposuisse comas,              
<lb type="displayNum" n="11"/>Quid fuco splendente genas ornare, quid ungues
<lb type="displayNum" n="12"/>Artificis docta subsecuisse manu?
<lb type="displayNum" n="13"/>Frustra iam vestes, frustra mutantur amictus,
<lb type="displayNum" n="14"/>Ansaque conpressos conligat arta pedes.
<lb type="displayNum" n="15"/>Illa placet, quamvis inculto venerit ore              
<lb type="displayNum" n="16"/>Nec nitidum tarda compserit arte caput.
<lb type="displayNum" n="17"/>Num te carminibus, num te pallentibus herbis
<lb type="displayNum" n="18"/>Devovit tacito tempore noctis anus?
<lb type="displayNum" n="19"/>Cantus vicinis fruges traducit ab agris,
<lb type="displayNum" n="20"/>Cantus et iratae detinet anguis iter,              
<lb type="displayNum" n="21"/>Cantus et e curru Lunam deducere temptat
<lb type="displayNum" n="22"/>Et faceret, si non aera repulsa sonent.
<lb type="displayNum" n="23"/>Quid queror heu misero carmen nocuisse, quid herbas?
<lb type="displayNum" n="24"/>Forma nihil magicis utitur auxiliis:
<lb type="displayNum" n="25"/>Sed corpus tetigisse nocet, sed longa dedisse              
<lb type="displayNum" n="26"/>Oscula, sed femori conseruisse femur.
<lb type="displayNum" n="27"/>Nec tu difficilis puero tamen esse memento:
<lb type="displayNum" n="28"/>Persequitur poenis tristia facta Venus.
<lb type="displayNum" n="29"/>Munera ne poscas: det munera canus amator,
<lb type="displayNum" n="30"/>Ut foveat molli frigida membra sinu.              
<lb type="displayNum" n="31"/>Carior est auro iuvenis, cui levia fulgent
<lb type="displayNum" n="32"/>Ora nec amplexus aspera barba terit.
<lb type="displayNum" n="33"/>Huic tu candentes umero subpone lacertos,
<lb type="displayNum" n="34"/>Et regum magnae despiciantur opes.
<lb type="displayNum" n="35"/>At Venus invenit puero concumbere furtim,              
<lb type="displayNum" n="36"/>Dum timet et teneros conserit usque sinus,
<lb type="displayNum" n="37"/>Et dare anhelanti pugnantibus umida linguis
<lb type="displayNum" n="38"/>Oscula et in collo figere dente notas.
<lb type="displayNum" n="39"/>Non lapis hanc gemmaeque iuvant, quae frigore sola
<lb type="displayNum" n="40"/>Dormiat et nulli sit cupienda viro.              
<lb type="displayNum" n="41"/>Heu sero revocatur amor seroque iuventas,
<lb type="displayNum" n="42"/>Cum vetus infecit cana senecta caput.
<lb type="displayNum" n="43"/>Tum studium formae est: coma tum mutatur, ut annos
<lb type="displayNum" n="44"/>Dissimulet viridi cortice tincta nucis;
<lb type="displayNum" n="45"/>Tollere tum cura est albos a stirpe capillos              
<lb type="displayNum" n="46"/>Et faciem dempta pelle referre novam.
<lb type="displayNum" n="47"/>At tu, dum primi floret tibi temporis aetas,
<lb type="displayNum" n="48"/>Utere: non tardo labitur illa pede.
<lb type="displayNum" n="49"/>Neu Marathum torque: puero quae gloria victo est?
<lb type="displayNum" n="50"/>In veteres esto dura, puella, senes.              
<lb type="displayNum" n="51"/>Parce precor tenero: non illi sontica causa est,
<lb type="displayNum" n="52"/>Sed nimius luto corpora tingit amor.
<lb type="displayNum" n="53"/>Vel miser absenti maestas quam saepe querelas
<lb type="displayNum" n="54"/>Conicit, et lacrimis omnia plena madent!
<lb type="displayNum" n="55"/><q>Quid me spernis?</q> ait. <q>poterat custodia vinci:              
<lb type="displayNum" n="56"/>Ipse dedit cupidis fallere posse deus.
<lb type="displayNum" n="57"/>Nota venus furtiva mihi est, ut lenis agatur
<lb type="displayNum" n="58"/>Spiritus, ut nec dent oscula rapta sonum;
<lb type="displayNum" n="59"/>Et possum media quamvis obrepere nocte
<lb type="displayNum" n="60"/>Et strepitu nullo clam reserare fores.              
<lb type="displayNum" n="61"/>Quid prosunt artes, miserum si spernit amantem
<lb type="displayNum" n="62"/>Et fugit ex ipso saeva puella toro?
<lb type="displayNum" n="63"/>Vel cum promittit, subito sed perfida fallit,
<lb type="displayNum" n="64"/>Est mihi nox multis evigilanda malis.
<lb type="displayNum" n="65"/>Dum mihi venturam fingo, quodcumque movetur,              
<lb type="displayNum" n="66"/>Illius credo tunc sonuisse pedes.</q>
<lb type="displayNum" n="67"/>Desistas lacrimare, puer: non frangitur illa,
<lb type="displayNum" n="68"/>Et tua iam fletu lumina fessa tument.
<lb type="displayNum" n="69"/>Oderunt, Pholoe, moneo, fastidia divi,
<lb type="displayNum" n="70"/>Nec prodest sanctis tura dedisse focis.              
<lb type="displayNum" n="71"/>Hic Marathus quondam miseros ludebat amantes,
<lb type="displayNum" n="72"/>Nescius ultorem post caput esse deum;
<lb type="displayNum" n="73"/>Saepe etiam lacrimas fertur risisse dolentis
<lb type="displayNum" n="74"/>Et cupidum ficta detinuisse mora:
<lb type="displayNum" n="75"/>Nunc omnes odit fastus, nunc displicet illi              
<lb type="displayNum" n="76"/>Quaecumque obposita est ianua dura sera.
<lb type="displayNum" n="77"/>At te poena manet, ni desinis esse superba.
<lb type="displayNum" n="78"/>Quam cupies votis hunc revocare diem!


</p></div2>

<div2 type="poem" n="9"><p>
<lb type="displayNum" n="1"/>Quid mihi si fueras miseros laesurus amores,
<lb type="displayNum" n="2"/>Foedera per divos, clam violanda, dabas?
<lb type="displayNum" n="3"/>A miser, et siquis primo periuria celat,
<lb type="displayNum" n="4"/>Sera tamen tacitis Poena venit pedibus.
<lb type="displayNum" n="5"/>Parcite, caelestes: aequum est inpune licere              
<lb type="displayNum" n="6"/>Numina formosis laedere vestra semel.
<lb type="displayNum" n="7"/>Lucra petens habili tauros adiungit aratro
<lb type="displayNum" n="8"/>Et durum terrae rusticus urget opus,
<lb type="displayNum" n="9"/>Lucra petituras freta per parentia ventis
<lb type="displayNum" n="10"/>Ducunt instabiles sidera certa rates:              
<lb type="displayNum" n="11"/>Muneribus meus est captus puer, at deus illa
<lb type="displayNum" n="12"/>In cunerem et liquidas munera vertat aquas.
<lb type="displayNum" n="13"/>Iam mihi persolvet poenas, pulvisque decorem
<lb type="displayNum" n="14"/>Detrahet et ventis horrida facta coma;
<lb type="displayNum" n="15"/>Uretur facies, urentur sole capilli,              
<lb type="displayNum" n="16"/>Deteret invalidos et via longa pedes.
<lb type="displayNum" n="17"/>Admonui quotiens <q>auro ne pollue formam:
<lb type="displayNum" n="18"/>Saepe solent auro multa subesse mala.
<lb type="displayNum" n="19"/>Divitiis captus siquis violavit amorem,
<lb type="displayNum" n="20"/>Asperaque est illi difficilisque Venus.              
<lb type="displayNum" n="21"/>Ure meum potius flamma caput et pete ferro
<lb type="displayNum" n="22"/>Corpus et intorto verbere terga seca.
<lb type="displayNum" n="23"/>Nec tibi celandi spes sit peccare paranti:
<lb type="displayNum" n="24"/>Est deus, occultos qui vetat esse dolos.
<lb type="displayNum" n="25"/>Ipse deus tacito permisit lene ministro,              
<lb type="displayNum" n="26"/>Ederet ut multo libera verba mero;
<lb type="displayNum" n="27"/>Ipse deus somno domitos emittere vocem
<lb type="displayNum" n="28"/>Iussit et invitos facta tegenda loqui.</q>
<lb type="displayNum" n="29"/>Haec ego dicebam: nunc me flevisse loquentem,
<lb type="displayNum" n="30"/>Nunc pudet ad teneros procubuisse pedes.              
<lb type="displayNum" n="31"/>Tum mihi iurabas nullo te divitis auri
<lb type="displayNum" n="32"/>Pondere, non gemmis, vendere velle fidem,
<lb type="displayNum" n="33"/>Non tibi si pretium Campania terra daretur,
<lb type="displayNum" n="34"/>Non tibi si, Bacchi cura, Falernus ager.
<lb type="displayNum" n="35"/>Illis eriperes verbis mihi sidera caeli              
<lb type="displayNum" n="36"/>Lucere et puras fulminis esse vias.
<lb type="displayNum" n="37"/>Quin etiam flebas: at non ego fallere doctus
<lb type="displayNum" n="38"/>Tergebam umentes credulus usque genas.
<lb type="displayNum" n="39"/>Quid faciam, nisi et ipse fores in amore puellae?
<lb type="displayNum" n="40"/>Sed precor exemplo sit levis illa tuo.              
<lb type="displayNum" n="41"/>O quotiens, verbis ne quisquam conscius esset,
<lb type="displayNum" n="42"/>Ipse comes multa lumina nocte tuli!
<lb type="displayNum" n="43"/>Saepe insperanti venit tibi munere nostro
<lb type="displayNum" n="44"/>Et latuit clausas post adoperta fores.
<lb type="displayNum" n="45"/>Tum miser interii, stulte confisus amari:              
<lb type="displayNum" n="46"/>Nam poteram ad laqueos cautior esse tuos.
<lb type="displayNum" n="47"/>Quin etiam adtonita laudes tibi mente canebam,
<lb type="displayNum" n="48"/>Et me nunc nostri Pieridumque pudet.
<lb type="displayNum" n="49"/>Illa velim rapida Volcanus carmina flamma
<lb type="displayNum" n="50"/>Torreat et liquida deleat amnis aqua.              
<lb type="displayNum" n="51"/>Tu procul hinc absis, cui formam vendere cura est
<lb type="displayNum" n="52"/>Et pretium plena grande referre manu.
<lb type="displayNum" n="53"/>At te, qui puerum donis corrumpere es ausus,
<lb type="displayNum" n="54"/>Rideat adsiduis uxor inulta dolis,
<lb type="displayNum" n="55"/>Et cum furtivo iuvenem lassaverit usu,              
<lb type="displayNum" n="56"/>Tecum interposita languida veste cubet.
<lb type="displayNum" n="57"/>Semper sint externa tuo vestigia lecto,
<lb type="displayNum" n="58"/>Et pateat cupidis semper aperta domus;
<lb type="displayNum" n="59"/>Nec lasciva soror dicatur plura bibisse
<lb type="displayNum" n="60"/>Pocula vel plures emeruisse viros.              
<lb type="displayNum" n="61"/>Illam saepe ferunt convivia ducere Baccho,
<lb type="displayNum" n="62"/>Dum rota Luciferi provocet orta diem.
<lb type="displayNum" n="63"/>Illa nulla queat melius consumere noctem
<lb type="displayNum" n="64"/>Aut operum varias disposuisse vices.
<lb type="displayNum" n="65"/>At tua perdidicit, nec tu, stultissime, sentis,              
<lb type="displayNum" n="66"/>Cum tibi non solita corpus ab arte movet.
<lb type="displayNum" n="67"/>Tune putas illam pro te disponere crines
<lb type="displayNum" n="68"/>Aut tenues denso pectere dente comas?
<lb type="displayNum" n="69"/>Ista haec persuadet facies, auroque lacertos
<lb type="displayNum" n="70"/>Vinciat et Tyrio prodeat apta sinu?              
<lb type="displayNum" n="71"/>Non tibi, sed iuveni cuidam volt bella videri,
<lb type="displayNum" n="72"/>Devoveat pro quo remque domumque tuam.
<lb type="displayNum" n="73"/>Nec facit hoc vitio, sed corpora foeda podagra
<lb type="displayNum" n="74"/>Et senis amplexus culta puella fugit.
<lb type="displayNum" n="75"/>Huic tamen adcubuit noster puer: hunc ego credam              
<lb type="displayNum" n="76"/>Cum trucibus venerem iungere posse feris.
<lb type="displayNum" n="77"/>Blanditiasne meas aliis tu vendere es ausus?
<lb type="displayNum" n="78"/>Tune aliis demens oscula ferre mea?
<lb type="displayNum" n="79"/>Tum flebis, cum me vinctum puer alter habebit
<lb type="displayNum" n="80"/>Et geret in regno regna superba tuo.              
<lb type="displayNum" n="81"/>At tua tum me poena iuvet, Venerique merenti
<lb type="displayNum" n="82"/>Fixa notet casus aurea palma meos:
<lb type="displayNum" n="83"/><q>Hanc tibi fallaci resolutus amore Tibullus
<lb type="displayNum" n="84"/>Dedicat et grata sis, dea, mente rogat.</q>


</p></div2>

<div2 type="poem" n="10"><p>
<lb type="displayNum" n="1"/>Quis fuit, horrendos primus qui protulit enses?
<lb type="displayNum" n="2"/>Quam ferus et vere ferreus ille fuit!
<lb type="displayNum" n="3"/>Tum caedes hominum generi, tum proelia nata,
<lb type="displayNum" n="4"/>Tum brevior dirae mortis aperta via est.
<lb type="displayNum" n="5"/>An nihil ille miser meruit, nos ad mala nostra              
<lb type="displayNum" n="6"/>Vertimus, in saevas quod dedit ille feras?
<lb type="displayNum" n="7"/>Divitis hoc vitium est auri, nec bella fuerunt,
<lb type="displayNum" n="8"/>Faginus adstabat cum scyphus ante dapes.
<lb type="displayNum" n="9"/>Non arces, non vallus erat, somnumque petebat
<lb type="displayNum" n="10"/>Securus sparsas dux gregis inter oves.              
<lb type="displayNum" n="11"/>Tunc mihi vita foret, volgi nec tristia nossem
<lb type="displayNum" n="12"/>Arma nec audissem corde micante tubam;
<lb type="displayNum" n="13"/>Nunc ad bella trahor, et iam quis forsitan hostis
<lb type="displayNum" n="14"/>Haesura in nostro tela gerit latere.
<lb type="displayNum" n="15"/>Sed patrii servate Lares: aluistis et idem,              
<lb type="displayNum" n="16"/>Cursarem vestros cum tener ante pedes.
<lb type="displayNum" n="17"/>Neu pudeat prisco vos esse e stipite factos:
<lb type="displayNum" n="18"/>Sic veteris sedes incoluistis avi.
<lb type="displayNum" n="19"/>Tum melius tenuere fidem, cum paupere cultu
<lb type="displayNum" n="20"/>Stabat in exigua ligneus aede deus.              
<lb type="displayNum" n="21"/>Hic placatus erat, seu quis libaverat uva,
<lb type="displayNum" n="22"/>Seu dederat sanctae spicea serta comae,
<lb type="displayNum" n="23"/>Atque aliquis voti compos liba ipse ferebat
<lb type="displayNum" n="24"/>Postque comes purum filia parva favum.
<lb type="displayNum" n="25"/>At nobis aerata, Lares, depellite tela,              
<lb type="displayNum" n="25a"/><gap/>
<lb type="displayNum" n="25b"/><gap/>
<lb type="displayNum" n="26"/>Hostiaque e plena rustica porcus hara.
<lb type="displayNum" n="27"/>Hanc pura cum veste sequar myrtoque canistra
<lb type="displayNum" n="28"/>Vincta geram, myrto vinctus et ipse caput.
<lb type="displayNum" n="29"/>Sic placeam vobis: alius sit fortis in armis
<lb type="displayNum" n="30"/>Sternat et adversos Marte favente duces,              
<lb type="displayNum" n="31"/>Ut mihi potanti possit sua dicere facta
<lb type="displayNum" n="32"/>Miles et in mensa pingere castra mero.
<lb type="displayNum" n="33"/>Quis furor est atram bellis accersere mortem?
<lb type="displayNum" n="34"/>Inminet et tacito clam venit illa pede.
<lb type="displayNum" n="35"/>Non seges est infra, non vinea culta, sed audax              
<lb type="displayNum" n="36"/>Cerberus et Stygiae navita turpis aquae;
<lb type="displayNum" n="37"/>Illic percussisque genis ustoque capillo
<lb type="displayNum" n="38"/>Errat ad obscuros pallida turba lacus.
<lb type="displayNum" n="39"/>Quam potius laudandus hic est, quem prole parata
<lb type="displayNum" n="40"/>Occupat in parva pigra senecta casa.              
<lb type="displayNum" n="41"/>Ipse suas sectatur oves, at filius agnos,
<lb type="displayNum" n="42"/>Et calidam fesso conparat uxor aquam.
<lb type="displayNum" n="43"/>Sic ego sim, liceatque caput candescere canis,
<lb type="displayNum" n="44"/>Temporis et prisci facta referre senem.
<lb type="displayNum" n="45"/>Interea pax arva colat. pax candida primum              
<lb type="displayNum" n="46"/>Duxit araturos sub iuga curva boves,
<lb type="displayNum" n="47"/>Pax aluit vites et sucos condidit uvae,
<lb type="displayNum" n="48"/>Funderet ut nato testa paterna merum,
<lb type="displayNum" n="49"/>Pace bidens vomerque nitent&mdash;at tristia duri
<lb type="displayNum" n="50"/>Militis in tenebris occupat arma situs&mdash;              
<lb type="displayNum" n="51"/>Rusticus e lucoque vehit, male sobrius ipse,
<lb type="displayNum" n="52"/>Uxorem plaustro progeniemque domum.
<lb type="displayNum" n="53"/>Sed Veneris tum bella calent, scissosque capillos
<lb type="displayNum" n="54"/>Femina perfractas conqueriturque fores.
<lb type="displayNum" n="55"/>Flet teneras subtusa genas, sed victor et ipse              
<lb type="displayNum" n="56"/>Flet sibi dementes tam valuisse manus.
<lb type="displayNum" n="57"/>At lascivus Amor rixae mala verba ministrat,
<lb type="displayNum" n="58"/>Inter et iratum lentus utrumque sedet.
<lb type="displayNum" n="59"/>A, lapis est ferrumque, suam quicumque puellam
<lb type="displayNum" n="60"/>Verberat: e caelo deripit ille deos.              
<lb type="displayNum" n="61"/>Sit satis e membris tenuem rescindere vestem,
<lb type="displayNum" n="62"/>Sit satis ornatus dissoluisse comae,
<lb type="displayNum" n="63"/>Sit lacrimas movisse satis: quater ille beatus,
<lb type="displayNum" n="64"/>Quo tenera irato flere puella potest.
<lb type="displayNum" n="65"/>Sed manibus qui saevus erit, scutumque sudemque              
<lb type="displayNum" n="66"/>Is gerat et miti sit procul a Venere.
<lb type="displayNum" n="67"/>At nobis, Pax alma, veni spicamque teneto,
<lb type="displayNum" n="68"/>Perfluat et pomis candidus ante sinus.
</p></div2></div1>

<div1 type="book" n="2">
<div2 type="poem" n="1">
<p>
<lb type="displayNum" n="1"/>Quisquis adest, faueat: fruges lustramus et agros,
<lb type="displayNum" n="2"/>ritus ut a prisco traditus extat auo.
<lb type="displayNum" n="3"/>Bacche, ueni, dulcisque tuis e cornibus uua
<lb type="displayNum" n="4"/>pendeat, et spicis tempora cinge, Ceres.
<lb type="displayNum" n="5"/>luce sacra requiescat humus, requiescat arator,
<lb type="displayNum" n="6"/>et graue suspenso uomere cesset opus.
<lb type="displayNum" n="7"/>soluite uincla iugis: nunc ad praesepia debent
<lb type="displayNum" n="8"/>plena coronato stare boues capite.
<lb type="displayNum" n="9"/>omnia sint operata deo: non audeat ulla
<lb type="displayNum" n="10"/>lanificam pensis imposuisse manum.
<lb type="displayNum" n="11"/>uos quoque abesse procul iubeo, discedat ab aris,
<lb type="displayNum" n="12"/>cui tulit hesterna gaudia nocte Venus.
<lb type="displayNum" n="13"/>casta placent superis: pura cum ueste uenite
<lb type="displayNum" n="14"/>et manibus puris sumite fontis aquam.
<lb type="displayNum" n="15"/>cernite, fulgentes ut eat sacer agnus ad aras
<lb type="displayNum" n="16"/>uinctaque post olea candida turba comas.
<lb type="displayNum" n="17"/>di patrii, purgarnus agros, purgamus agrestes:
<lb type="displayNum" n="18"/>uos mala de nostris pellite limitibus,
<lb type="displayNum" n="19"/>neu seges eludat messem fallacibus herbis,
<lb type="displayNum" n="20"/>neu timeat celeres tardior agna lupos.
<lb type="displayNum" n="21"/>tunc nitidus plenis confisus rusticus agris
<lb type="displayNum" n="22"/>ingeret ardenti grandia ligna foco,
<lb type="displayNum" n="23"/>turbaque uernarum, saturi bona signa coloni,
<lb type="displayNum" n="24"/>ludet et ex uirgis extruet ante casas.
<lb type="displayNum" n="25"/>euentura precor: uiden ut felicibus extis
<lb type="displayNum" n="26"/>significet placidos nuntia fibra deos?
<lb type="displayNum" n="27"/>nunc mihi fumosos ueteris proferte Falernos
<lb type="displayNum" n="28"/>consulis et Chio soluite uincla cado.
<lb type="displayNum" n="29"/>uina diem celebrent: non festa luce madere
<lb type="displayNum" n="30"/>est rubor, errantes et male ferre pedes.
<lb type="displayNum" n="31"/>sed <q>bene Messallam</q> sua quisque ad pocula dicat,
<lb type="displayNum" n="32"/>nomen et absentis singula uerba sonent.
<lb type="displayNum" n="33"/>gentis Aquitanae celeber Messalla triumphis
<lb type="displayNum" n="34"/>et magna intonsis gloria uictor auis,
<lb type="displayNum" n="35"/>huc ades aspiraque mihi, dum carmine nostro
<lb type="displayNum" n="36"/>redditur agricolis gratia caelitibus.
<lb type="displayNum" n="37"/>rura cano rurisque deos. his uita magistris
<lb type="displayNum" n="38"/>desueuit querna pellere glande famem:
<lb type="displayNum" n="39"/>illi compositis primum docuere tigillis
<lb type="displayNum" n="40"/>exiguam uiridi fronde operire domum:
<lb type="displayNum" n="41"/>illi etiam tauros primi docuisse feruntur
<lb type="displayNum" n="42"/>seruitium et plaustro supposuisse rotam.
<lb type="displayNum" n="43"/>tum uictus abiere feri, tum consita pomus,
<lb type="displayNum" n="44"/>tum bibit inriguas fertilis hortus aquas,
<lb type="displayNum" n="45"/>aurea tum pressos pedibus dedit uua liquores
<lb type="displayNum" n="46"/>mixtaque securo est sobria lympha mero.
<lb type="displayNum" n="47"/>rura ferunt messes, calidi cum sideris aestu
<lb type="displayNum" n="48"/>deponit flauas annua terra comas.
<lb type="displayNum" n="49"/>rure leuis uerno flores apis ingerit alueo,
<lb type="displayNum" n="50"/>compleat ut dulci sedula melle fauos.
<lb type="displayNum" n="51"/>agricola adsiduo primum satiatus aratro
<lb type="displayNum" n="52"/>cantauit certo rustica uerba pede
<lb type="displayNum" n="53"/>et satur arenti primum est modulatus auena
<lb type="displayNum" n="54"/>carmen, ut ornatos diceret ante deos,
<lb type="displayNum" n="55"/>agricola et minio suffusus, Bacche, rubenti
<lb type="displayNum" n="56"/>primus inexperta duxit ab arte choros.
<lb type="displayNum" n="57"/>huic datus a pleno memorabile munus ouili
<lb type="displayNum" n="58"/>dux pecoris curtas auxerat hircus opes.
<lb type="displayNum" n="59"/>rure puer uerno primum de flore coronam
<lb type="displayNum" n="60"/>fecit et antiquis imposuit Laribus.
<lb type="displayNum" n="61"/>rure etiam teneris curam exhibitura puellis
<lb type="displayNum" n="62"/>molle gerit tergo lucida uellus ouis.
<lb type="displayNum" n="63"/>hinc et femineus labor est, hinc pensa colusque,
<lb type="displayNum" n="64"/>fusus et adposito pollice uersat opus:
<lb type="displayNum" n="65"/>atque aliqua adsiduae textrix operata mineruae
<lb type="displayNum" n="66"/>cantat, et a pulso tela sonat latere.
<lb type="displayNum" n="67"/>ipse quoque inter agros interque armenta Cupido
<lb type="displayNum" n="68"/>natus et indomitas dicitur inter equas.
<lb type="displayNum" n="69"/>illic indocto primum se exercuit arcu:
<lb type="displayNum" n="70"/>ei mihi, quam doctas nunc habet ille manus!
<lb type="displayNum" n="71"/>nec pecudes, uelut ante, petit: fixisse puellas
<lb type="displayNum" n="72"/>gestit et audaces perdomuisse uiros.
<lb type="displayNum" n="73"/>hic iuueni detraxit opes, hic dicere iussit
<lb type="displayNum" n="74"/>limen ad iratae uerba pudenda senem:
<lb type="displayNum" n="75"/>hoc duce custodes furtim transgressa iacentes
<lb type="displayNum" n="76"/>ad iuuenem tenebris sola puella uenit
<lb type="displayNum" n="77"/>et pedibus praetemptat iter suspensa timore,
<lb type="displayNum" n="78"/>explorat caecas cui manus ante uias.
<lb type="displayNum" n="79"/>a miseri, quos hic grauiter deus urget! at ille
<lb type="displayNum" n="80"/>felix, cui placidus leniter adflat Amor.
<lb type="displayNum" n="81"/>sancte, ueni dapibus festis, sed pone sagittas
<lb type="displayNum" n="82"/>et procul ardentes hinc precor abde faces.
<lb type="displayNum" n="83"/>uos celebrem cantate deum pecorique uocate
<lb type="displayNum" n="84"/>uoce: palam pecori, clam sibi quisque uocet.
<lb type="displayNum" n="85"/>aut etiam sibi quisque palam: nam rurba iocosa
<lb type="displayNum" n="86"/>obstrepit et Phrygio tibia curua sono.
<lb type="displayNum" n="87"/>ludite: iam Nox iungit equos, currumque sequuntur
<lb type="displayNum" n="88"/>matris lasciuo sidera fulua choro,
<lb type="displayNum" n="89"/>postque uenit tacitus furuis circumdatus alis
<lb type="displayNum" n="90"/>Somnus et incerto Somnia nigra pede.
</p>



</div2>

<div2 type="poem" n="2"><p>
<lb type="displayNum" n="1"/>Dicamus bona uerba: uenit Natalis ad aras:
<lb type="displayNum" n="2"/>quisquis ades, lingua, uir mulierque, faue.
<lb type="displayNum" n="3"/>urantur pia tura focis, urantur odores
<lb type="displayNum" n="4"/>quos tener e terra diuite mittit Arabs.
<lb type="displayNum" n="5"/>ipse suos Clenius adsit uisurus honores,
<lb type="displayNum" n="6"/>cui decorent sanctas mollia serta comas.
<lb type="displayNum" n="7"/>illius puro destillent tempora nardo,
<lb type="displayNum" n="8"/>atque satur libo sit madeatque mero,
<lb type="displayNum" n="9"/>adnuat et, Cornute, tibi, quodcumque rogabis.
<lb type="displayNum" n="10"/>en age (quid cessas? adnuit ille) roga.
<lb type="displayNum" n="11"/>auguror, uxoris fidos optabis amores:
<lb type="displayNum" n="12"/>iam reor hoc ipsos edidicisse deos.
<lb type="displayNum" n="13"/>nec tibi malueris, totum quaecumque per orbem
<lb type="displayNum" n="14"/>fortis arat ualido rusticus arua boue,
<lb type="displayNum" n="15"/>nec tibi, gemmarum quidquid felicibus Indis
<lb type="displayNum" n="16"/>nascitur, Eoi qua maris unda rubet.
<lb type="displayNum" n="17"/>uota cadunt: utinam strepitantibus aduolet alis
<lb type="displayNum" n="18"/>flauaque coniugio uincula portet Amor,
<lb type="displayNum" n="19"/>uincula quae maneant semper dum tarda senectus
<lb type="displayNum" n="20"/>inducat rugas inficiatque comas.
<lb type="displayNum" n="21"/>haec ueniat, Natalis, auis prolemque ministret,
<lb type="displayNum" n="22"/>ludat et ante tuos turba nouella pedes.
</p>



</div2>

<div2 type="poem" n="3"><p>
<lb type="displayNum" n="1"/>Rura meam, Cornute, tenent uillaeque puellam:
<lb type="displayNum" n="2"/>ferreus est, heu heu, quisquis in urbe manet.
<lb type="displayNum" n="3"/>ipsa Venus latos iam nunc migrauit in agros,
<lb type="displayNum" n="4"/>uerbaque aratoris rustica discit Amor.
<lb type="displayNum" n="5"/>o ego, cum aspicerem dominam, quam fortiter illic
<lb type="displayNum" n="6"/>uersarem ualido pingue bidente solum
<lb type="displayNum" n="7"/>agricolaeque modo curuum sectarer aratrum,
<lb type="displayNum" n="8"/>dum subigunt steriles arua serenda boues!
<lb type="displayNum" n="9"/>nec quererer quod sol graciles exureret artus,
<lb type="displayNum" n="10"/>laederet et teneras pussula rupta manus.
<lb type="displayNum" n="11"/>pauit et Admeti tauros formosus Apollo,
<lb type="displayNum" n="12"/>nec cithara intonsae profueruntue comae,
<lb type="displayNum" n="13"/>nec potuit curas sanare salubribus herbis:
<lb type="displayNum" n="14"/>quidquid erat medicae uicerat artis amor.
<lb type="displayNum" n="14a"/>ipse deus solitus stabulis expellere uaccas <gap/>
<lb type="displayNum" n="14b"/>et miscere nouo docuisse coagula lacte,
<lb type="displayNum" n="14c"/>lacteus et mixtis obriguisse liquor.
<lb type="displayNum" n="15"/>tunc fiscella leui detexta est uimine iunci,
<lb type="displayNum" n="16"/>raraque per nexus est uia facta sero.
<lb type="displayNum" n="17"/>o quotiens illo uitulum gestante per agros
<lb type="displayNum" n="18"/>dicitur occurrens erubuisse soror!
<lb type="displayNum" n="19"/>o quotiens ausae, caneret dum ualle sub alta,
<lb type="displayNum" n="20"/>rumpere mugitu carmina docta boues!
<lb type="displayNum" n="21"/>saepe duces trepidis petiere oracula rebus,
<lb type="displayNum" n="22"/>uenit et a templis inrita turba domum:
<lb type="displayNum" n="23"/>saepe horrere sacros doluit Latona capillos,
<lb type="displayNum" n="24"/>quos admirata est ipsa nouerca prius.
<lb type="displayNum" n="25"/>quisquis inornatumque caput crinesque solutos
<lb type="displayNum" n="26"/>aspiceret, Phoebi quaereret ille comam.
<lb type="displayNum" n="27"/>Delos ubi nunc, Phoebe, tua est, ubi Delphica Pytho?
<lb type="displayNum" n="28"/>nempe Amor in parua te iubet esse casa.
<lb type="displayNum" n="29"/>felices olim, Veneri cum fertur aperte
<lb type="displayNum" n="30"/>seruire aeternos non puduisse deos.
<lb type="displayNum" n="31"/>fabula nunc ille est: sed cui sua cura puella est,
<lb type="displayNum" n="32"/>fabula sit mauult quam sine amore deus.
<lb type="displayNum" n="33"/>at tu, quisquis is es, cui tristi fronte Cupido
<lb type="displayNum" n="34"/>imperat ut nostra sint tua castra domo <gap/>
<lb type="displayNum" n="35"/>ferrea non uenerem sed praedam saecula laudant:
<lb type="displayNum" n="36"/>praeda tamen multis est operata malis.
<lb type="displayNum" n="37"/>praeda feras acies cinxit discordibus armis:
<lb type="displayNum" n="38"/>hinc cruor, hinc caedes mors propiorque uenit.
<lb type="displayNum" n="39"/>praeda uago iussit geminare pericula ponto,
<lb type="displayNum" n="40"/>bellica cum dubiis rostra dedit ratibus.
<lb type="displayNum" n="41"/>praedator cupit immensos obsidere campos,
<lb type="displayNum" n="42"/>ut multa innumera iugera pascat oue:
<lb type="displayNum" n="43"/>cui lapis externus curae est, urbisque tumultu
<lb type="displayNum" n="44"/>portatur ualidis mille columna iugis,
<lb type="displayNum" n="45"/>claudit et indomitum moles mare, lentus ut intra
<lb type="displayNum" n="46"/>neglegat hibernas piscis adesse minas.
<lb type="displayNum" n="47"/>at mihi laeta trahant Samiae conuiuia testae
<lb type="displayNum" n="48"/>fictaque Cumana lubrica terra rota.
<lb type="displayNum" n="49"/>heu heu diuitibus uideo gaudere puellas:
<lb type="displayNum" n="50"/>iam ueniant praedae, si Venus optat opes:
<lb type="displayNum" n="51"/>ut mea luxuria Nemesis fluat utque per urbem
<lb type="displayNum" n="52"/>incedat donis conspicienda meis.
<lb type="displayNum" n="53"/>illa gerat uestes tenues, quas femina Coa
<lb type="displayNum" n="54"/>texuit, auratas disposuitque uias:
<lb type="displayNum" n="55"/>illi sint comites fusci, quos India torret
<lb type="displayNum" n="56"/>Solis et admotis inficit ignis equis:
<lb type="displayNum" n="57"/>illi selectos certent praebere colores
<lb type="displayNum" n="58"/>Africa puniceum purpureumque Tyros.
<lb type="displayNum" n="59"/>nota loquor: regnum ipse tenet, quem saepe coegit
<lb type="displayNum" n="60"/>barbara gypsatos ferre catasta pedes.
<lb type="displayNum" n="61"/>at tibi, dura seges, Nemesim quae abducis ab urbe,
<lb type="displayNum" n="62"/>persoluat nulla semina Terra fide.
<lb type="displayNum" n="63"/>et tu, Bacche tener, iucundae consitor uuae,
<lb type="displayNum" n="64"/>tu quoque deuotos, Bacche, relinque lacus.
<lb type="displayNum" n="65"/>haud impune licet formosas tristibus agris
<lb type="displayNum" n="66"/>abdere: non tanti sunt tua musta, pater.
<lb type="displayNum" n="67"/>o ualeant fruges, ne sint modo rure puellae:
<lb type="displayNum" n="68"/>glans alat et prisco more bibantur aquae.
<lb type="displayNum" n="69"/>glans aluit ueteres, et passim semper amarunt:
<lb type="displayNum" n="70"/>quid nocuit sulcos non habuisse satos?
<lb type="displayNum" n="71"/>tunc, quibus aspirabat Amor, praebebat aperte
<lb type="displayNum" n="72"/>mitis in umbrosa gaudia ualle Venus.
<lb type="displayNum" n="73"/>nullus erat custos, nulla exclusura dolentes
<lb type="displayNum" n="74"/>ianua: si fas est, mos precor ille redi.
<lb type="displayNum" n="75"/><gap/>
<lb type="displayNum" n="76"/>horrida uillosa corpora ueste tegant.
<lb type="displayNum" n="77"/>nunc si clausa mea est, si copia rara uidendi,
<lb type="displayNum" n="78"/>heu miserum, laxam quid iuuat esse togam?
<lb type="displayNum" n="79"/>ducite: ad imperium dominae sulcabimus agros:
<lb type="displayNum" n="80"/>non ego me uinclis uerberibusque nego.
</p>



</div2>

<div2 type="poem" n="4"><p>
<lb type="displayNum" n="1"/>Hic mihi seruitium uideo dominamque paratam:
<lb type="displayNum" n="2"/>iam mihi, libertas illa paterna, uale.
<lb type="displayNum" n="3"/>seruitium sed triste datur, teneorque catenis,
<lb type="displayNum" n="4"/>et numquam misero uincla remittit Amor,
<lb type="displayNum" n="5"/>et seu quid merui seu nil peccauimus, urit.
<lb type="displayNum" n="6"/>uror, io, remoue, saeua puella, faces.
<lb type="displayNum" n="7"/>o ego ne possim tales sentire dolores,
<lb type="displayNum" n="8"/>quam mallem in gelidis montibus esse lapis,
<lb type="displayNum" n="9"/>stare uel insanis cautes obnoxia uentis,
<lb type="displayNum" n="10"/>naufraga quam uasti tunderet unda maris!
<lb type="displayNum" n="11"/>nunc et amara dies et noctis amarior umbra est:
<lb type="displayNum" n="12"/>omnia nam tristi tempora felle madent.
<lb type="displayNum" n="13"/>nec prosunt elegi nec carminis auctor Apollo:
<lb type="displayNum" n="14"/>illa caua pretium flagitat usque manu.
<lb type="displayNum" n="15"/>ite procul, Musae, si non prodestis amanti:
<lb type="displayNum" n="16"/>non ego uos, ut sint bella canenda, colo,
<lb type="displayNum" n="17"/>nec refero Solisque uias et qualis, ubi orbem
<lb type="displayNum" n="18"/>compleuit, uersis Luna recurrit equis.
<lb type="displayNum" n="19"/>ad dominam faciles aditus per carmina quaero:
<lb type="displayNum" n="20"/>ite procul, Musae, si nihil ista ualent.
<lb type="displayNum" n="21"/>at mihi per caedem et facinus sunt dona paranda,
<lb type="displayNum" n="22"/>ne iaceam clausam flebilis ante domum:
<lb type="displayNum" n="23"/>aut rapiam suspensa sacris insignia fanis:
<lb type="displayNum" n="24"/>sed Venus ante alios est uiolanda mihi.
<lb type="displayNum" n="25"/>illa malum facinus suadet dominamque rapacem
<lb type="displayNum" n="26"/>dat mihi: sacrilegas sentiat illa manus.
<lb type="displayNum" n="27"/>o pereat quicumque legit uiridesque smaragdos
<lb type="displayNum" n="28"/>et niueam Tyrio murice tingit ouem.
<lb type="displayNum" n="29"/>addit auaritiae causas et Coa puellis
<lb type="displayNum" n="30"/>uestis et e Rubro lucida concha mari.
<lb type="displayNum" n="31"/>haec fecere malas: hinc clauim ianua sensit
<lb type="displayNum" n="32"/>et coepit custos liminis esse canis.
<lb type="displayNum" n="33"/>sed pretium si grande feras, custodia uicta est
<lb type="displayNum" n="34"/>nec prohibent claues et canis ipse tacet.
<lb type="displayNum" n="35"/>heu quicumque dedit fomlam caelestis auarae,
<lb type="displayNum" n="36"/>quale bonum multis attulit ille malis!
<lb type="displayNum" n="37"/>hinc fletus rixaeque sonant, haec denique causa
<lb type="displayNum" n="38"/>fecit ut infamis nunc deus erret Amor.
<lb type="displayNum" n="39"/>at tibi, quae pretio uictos excludis amantes,
<lb type="displayNum" n="40"/>eripiant partas uentus et ignis opes:
<lb type="displayNum" n="41"/>quin tua tunc iuuenes spectent incendia laeti,
<lb type="displayNum" n="42"/>nec quisquam flammae sedulus addat aquam.
<lb type="displayNum" n="43"/>seu ueniet tibi mors, nec erit qui lugeat ullus
<lb type="displayNum" n="44"/>nec qui det maestas munus in exsequias.
<lb type="displayNum" n="45"/>at bona quae nec auara fuit, centum licet annos
<lb type="displayNum" n="46"/>uixerit, ardentem flebitur ante rogum:
<lb type="displayNum" n="47"/>atque aliquis senior ueteres ueneratus amores
<lb type="displayNum" n="48"/>annua constructo serta dabit tumulo
<lb type="displayNum" n="49"/>et <q>bene</q> discedens dicet <q>placideque quiescas,
<lb type="displayNum" n="50"/>terraque securae sit super ossa leuis.</q>
<lb type="displayNum" n="51"/>uera quidem moneo, sed prosunt quid mihi uera?
<lb type="displayNum" n="52"/>illius est nobis lege colendus amor.
<lb type="displayNum" n="53"/>quin etiam sedes iubeat si uendere auitas,
<lb type="displayNum" n="54"/>ite sub imperium sub titulumque, Lares.
<lb type="displayNum" n="55"/>quidquid habet Circe, quidquid Medea ueneni,
<lb type="displayNum" n="56"/>quidquid et herbarum Thessala terra gerit,
<lb type="displayNum" n="57"/>et quod, ubi indomitis gregibus Venus adflat amores,
<lb type="displayNum" n="58"/>hippomanes cupidae stillat ab inguine equae,
<lb type="displayNum" n="59"/>si modo me placido uideat Nemesis mea uultu,
<lb type="displayNum" n="60"/>mille alias herbas misceat illa, bibam.
</p>



</div2>

<div2 type="poem" n="5"><p>
<lb type="displayNum" n="1"/>Phoebe, faue: nouus ingreditur tua templa sacerdos:
<lb type="displayNum" n="2"/>huc age cum cithara carminibusque ueni.
<lb type="displayNum" n="3"/>nunc te uocales impellere pollice chordas,
<lb type="displayNum" n="4"/>nunc precor ad laudes flectere uerba meas.
<lb type="displayNum" n="5"/>ipse triumphali deuinctus tempora lauro,
<lb type="displayNum" n="6"/>dum cumulant aras, ad tua sacra ueni.
<lb type="displayNum" n="7"/>sed nitidus pulcherque ueni: nunc indue uestem
<lb type="displayNum" n="8"/>sepositam, longas nunc bene pecte comas,
<lb type="displayNum" n="9"/>qualem te memorant Saturno rege fugato
<lb type="displayNum" n="10"/>uictori laudes concinuisse Ioui.
<lb type="displayNum" n="11"/>tu procul euentura uides, tibi deditus augur
<lb type="displayNum" n="12"/>scit bene quid fati prouida cantet auis;
<lb type="displayNum" n="13"/>tuque regis sortes, per te praesentit haruspex,
<lb type="displayNum" n="14"/>lubrica signauit cum deus exta notis;
<lb type="displayNum" n="15"/>te duce Romanos numquam frustrata Sibylla,
<lb type="displayNum" n="16"/>abdita quae senis fata canit pedibus.
<lb type="displayNum" n="17"/>Phoebe, sacras Messalinum sine tangere chartas
<lb type="displayNum" n="18"/>uatis, et ipse precor quid canat illa doce.
<lb type="displayNum" n="19"/>haec dedit Aeneae sortes, postquam ille parentem
<lb type="displayNum" n="20"/>dicitur et raptos sustinuisse Lares
<lb type="displayNum" n="21"/>nec fore credebat Romam, cum maestus ab alto
<lb type="displayNum" n="22"/>Ilion ardentes respiceretque deos.
<lb type="displayNum" n="23"/>(Romulus aeternae nondum formauerat urbis
<lb type="displayNum" n="24"/>moenia, consorti non habitanda Remo;
<lb type="displayNum" n="25"/>sed tunc pascebant herbosa Palatia uaccae
<lb type="displayNum" n="26"/>et stabant humiles in Iouis arce casae.
<lb type="displayNum" n="27"/>lacte madens illic suberat Pan ilicis umbrae
<lb type="displayNum" n="28"/>et facta agresti lignea falce Pales,
<lb type="displayNum" n="29"/>pendebatque uagi pastoris in arbore uotum,
<lb type="displayNum" n="30"/>garrula siluestri fistula sacra deo,
<lb type="displayNum" n="31"/>fistula cui semper decrescit harundinis ordo:
<lb type="displayNum" n="32"/>nam calamus cera iungitur usque minor.
<lb type="displayNum" n="33"/>at qua Velabri regio patet, ire solebat
<lb type="displayNum" n="34"/>exiguus pulsa per uada linter aqua.
<lb type="displayNum" n="35"/>illa saepe gregis diti placitura magistro
<lb type="displayNum" n="36"/>ad iuuenem festa est uecta puella die,
<lb type="displayNum" n="37"/>cum qua fecundi redierunt munera ruris,
<lb type="displayNum" n="38"/>caseus et niueae candidus agnus ouis.)
<lb type="displayNum" n="39"/><q>Impiger Aenea, uolitantis frater Amoris,
<lb type="displayNum" n="40"/>Troica qui profugis sacra uehis ratibus,
<lb type="displayNum" n="41"/>iam tibi Laurentes adsignat Iuppiter agros,
<lb type="displayNum" n="42"/>iam uocat errantes hospita terra Lares.
<lb type="displayNum" n="43"/>illic sanctus eris cum te ueneranda Numici
<lb type="displayNum" n="44"/>unda deum caelo miserit indigetem.
<lb type="displayNum" n="45"/>ecce super fessas uolitat Victoria puppes;
<lb type="displayNum" n="46"/>tandem ad Troianos diua superba uenit.
<lb type="displayNum" n="47"/>ecce mihi lucent Rutulis incendia castris:
<lb type="displayNum" n="48"/>iam tibi praedico, barbare Turne, necem.
<lb type="displayNum" n="49"/>ante oculos Laurens castrum murusque Lauini est
<lb type="displayNum" n="50"/>Albaque ab Ascanio condita Longa duce.
<lb type="displayNum" n="51"/>te quoque iam uideo, Marti placitura sacerdos
<lb type="displayNum" n="52"/>Ilia, Vestales deseruisse focos,
<lb type="displayNum" n="53"/>concubitusque tuos furtim uittasque iacentes
<lb type="displayNum" n="54"/>et cupidi ad ripas arma relicta dei.
<lb type="displayNum" n="55"/>carpite nunc, tauri, de septem montibus herbas
<lb type="displayNum" n="56"/>dum licet: hic magnae iam locus urbis erit.
<lb type="displayNum" n="57"/>Roma, tuum nomen terris fatale regendis,
<lb type="displayNum" n="58"/>qua sua de caelo prospicit arua Ceres,
<lb type="displayNum" n="59"/>quaque patent ortus et qua fluitantibus undis
<lb type="displayNum" n="60"/>Solis anhelantes abluit amnis equos.
<lb type="displayNum" n="61"/>Troia quidem tunc se mirabitur et sibi dicet
<lb type="displayNum" n="62"/>uos bene tam longa consuluisse uia.
<lb type="displayNum" n="63"/>uera cano: sic usque sacras innoxia laurus
<lb type="displayNum" n="64"/>uescar, et aeternum sit mihi uirginitas.</q>
<lb type="displayNum" n="65"/>haec cecinit uates et te sibi, Phoebe, uocauit,
<lb type="displayNum" n="66"/>iactauit fusas et caput ante comas.&mdash;
<lb type="displayNum" n="67"/>quidquid Amalthea, quidquid Marpesia dixit
<lb type="displayNum" n="68"/>Herophile, Phyto Graia quod admonuit,
<lb type="displayNum" n="69"/>quaeque Aniena sacras Tiburs per flumina sortes
<lb type="displayNum" n="70"/>portarat sicco pertuleratque sinu&mdash;
<lb type="displayNum" n="71"/>haec fore dixerunt belli mala signa cometen,
<lb type="displayNum" n="72"/>multus ut in terras deplueretque lapis.
<lb type="displayNum" n="73"/>atque tubas atque arma ferunt strepitantia caelo
<lb type="displayNum" n="74"/>audita et lucos praecinuisse fugam:
<lb type="displayNum" n="75"/>ipsum etiam Solem defectum lumine uidit
<lb type="displayNum" n="76"/>iungere pallentes nubilus annus equos:
<lb type="displayNum" n="77"/>et simulacra deum lacrimas fudisse tepentes
<lb type="displayNum" n="78"/>fataque uocales praemonuisse boues.
<lb type="displayNum" n="79"/>haec fuerant olim: sed tu iam mitis, Apollo,
<lb type="displayNum" n="80"/>prodigia indomitis merge sub aequoribus,
<lb type="displayNum" n="81"/>et succensa sacris crepitet bene laurea flammis,
<lb type="displayNum" n="82"/>omine quo felix et sacer annus erit.
<lb type="displayNum" n="83"/>laurus ubi bona signa dedit, gaudete coloni;
<lb type="displayNum" n="84"/>distendet spicis horrea plena Ceres,
<lb type="displayNum" n="85"/>oblitus et musto feriet pede rusticus uuas,
<lb type="displayNum" n="86"/>dolia dum magni deficiantque lacus:
<lb type="displayNum" n="87"/>ac madidus baccho sua festa Palilia pastor
<lb type="displayNum" n="88"/>concinet: a stabulis tunc procul este lupi.
<lb type="displayNum" n="89"/>ille leuis stipulae sollemnis potus aceruos
<lb type="displayNum" n="90"/>accendet, flammas transilietque sacras.
<lb type="displayNum" n="91"/>et fetus matrona dabit, natusque parenti
<lb type="displayNum" n="92"/>oscula comprensis auribus eripiet,
<lb type="displayNum" n="93"/>nec taedebit auum paruo aduigilare nepoti
<lb type="displayNum" n="94"/>balbaque cum puero dicere uerba senem.
<lb type="displayNum" n="95"/>tunc operata deo pubes discumbet in herba,
<lb type="displayNum" n="96"/>arboris antiquae qua leuis umbra cadit,
<lb type="displayNum" n="97"/>aut e ueste sua tendent umbracula sertis
<lb type="displayNum" n="98"/>uincta, coronatus stabit et ipse calix.
<lb type="displayNum" n="99"/>at sibi quisque dapes et festas extruet alte
<lb type="displayNum" n="100"/>caespitibus mensas caespitibusque torum.
<lb type="displayNum" n="101"/>ingeret hic potus iuuenis maledicta puellae,
<lb type="displayNum" n="102"/>postmodo quae uotis inrita facta uelit:
<lb type="displayNum" n="103"/>nam ferus ille suae plorabit sobrius idem
<lb type="displayNum" n="104"/>et se iurabit mente fuisse mala.
<lb type="displayNum" n="105"/>pace tua pereant arcus pereantque sagittae,
<lb type="displayNum" n="106"/>Phoebe, modo in terris erret inermis Amor.
<lb type="displayNum" n="107"/>ars bona: sed postquam sumpsit sibi tela Cupido,
<lb type="displayNum" n="108"/>heu heu quam multis ars dedit ista malum!
<lb type="displayNum" n="109"/>et mihi praecipue, iaceo cum saucius annum
<lb type="displayNum" n="110"/>et (faueo morbo cum iuuat ipse dolor)
<lb type="displayNum" n="111"/>usque cano Nemesim, sine qua uersus mihi nullus
<lb type="displayNum" n="112"/>uerba potest iustos aut reperire pedes.
<lb type="displayNum" n="113"/>at tu, nam diuum seruat tutela poetas,
<lb type="displayNum" n="114"/>praemoneo, uati parce, puella, sacro,
<lb type="displayNum" n="115"/>ut Messalinum celebrem, cum praemia belli
<lb type="displayNum" n="116"/>ante suos currus oppida uicta feret,
<lb type="displayNum" n="117"/>ipse gerens laurus: lauro deuinctus agresti
<lb type="displayNum" n="118"/>miles <q>io</q> magna uoce <q>triumphe</q> canet.
<lb type="displayNum" n="119"/>tunc Messalla meus pia det spectacula turbae
<lb type="displayNum" n="120"/>et plaudat curru praetereunte pater.
<lb type="displayNum" n="121"/>adnue: sic tibi sint intonsi, Phoebe, capilli,
<lb type="displayNum" n="122"/>sic tua perpetuo sit tibi casta soror.
</p>



</div2>

<div2 type="poem" n="6"><p>
<lb type="displayNum" n="1"/>Castra Macer sequitur: tenero quid fiet Amori?
<lb type="displayNum" n="2"/>sit comes et collo fortiter arma gerat?
<lb type="displayNum" n="3"/>et seu longa uirum terrae uia seu uaga ducent
<lb type="displayNum" n="4"/>aequora, cum telis ad latus ire uolet?
<lb type="displayNum" n="5"/>ure, puer, quaeso, tua qui ferus otia liquit,
<lb type="displayNum" n="6"/>atque iterum erronem sub tua signa uoca.
<lb type="displayNum" n="7"/>quod si militibus parces, erit hic quoque miles,
<lb type="displayNum" n="8"/>ipse leuem galea qui sibi portet aquam.
<lb type="displayNum" n="9"/>castra peto, ualeatque Venus ualeantque puellae:
<lb type="displayNum" n="10"/>et mihi sunt uires et mihi laeta tuba est.
<lb type="displayNum" n="11"/>magna loquor, sed magnifice mihi magna locuto
<lb type="displayNum" n="12"/>excutiunt clausae fortia uerba fores.
<lb type="displayNum" n="13"/>iuraui quotiens rediturum ad limina numquam!
<lb type="displayNum" n="14"/>cum bene iuraui, pes tamen ipse redit.
<lb type="displayNum" n="15"/>acer Amor, fractas utinam tua tela sagittas,
<lb type="displayNum" n="16"/>si licet, extinctas aspiciamque faces!
<lb type="displayNum" n="17"/>tu miserum torques, tu me mihi dira precari
<lb type="displayNum" n="18"/>cogis et insana mente nefanda loqui.
<lb type="displayNum" n="19"/>iam mala finissem leto, sed credula uitam
<lb type="displayNum" n="20"/>spes fouet et fore cras semper ait melius.
<lb type="displayNum" n="21"/>spes alit agricolas, spes sulcis credit aratis
<lb type="displayNum" n="22"/>semina quae magno faenore reddat ager:
<lb type="displayNum" n="23"/>haec laqueo uolucres, haec captat harundine pisces,
<lb type="displayNum" n="24"/>cum tenues hamos abdidit ante cibus:
<lb type="displayNum" n="25"/>spes etiam ualida solatur compede uinctum:
<lb type="displayNum" n="26"/>crura sonant ferro, sed canit inter opus:
<lb type="displayNum" n="27"/>spes facilem Nemesim spondet mihi, sed negat illa.
<lb type="displayNum" n="28"/>ei mihi, ne uincas, dura puella, deam.
<lb type="displayNum" n="29"/>parce, per immatura tuae precor ossa sororis:
<lb type="displayNum" n="30"/>sic bene sub tenera parua quiescat humo.
<lb type="displayNum" n="31"/>illa mihi sancta est, illius dona sepulcro
<lb type="displayNum" n="32"/>et madefacta meis serta feram lacrimis,
<lb type="displayNum" n="33"/>illius ad tumulum fugiam supplexque sedebo
<lb type="displayNum" n="34"/>et mea cum muto fata querar cinere.
<lb type="displayNum" n="35"/>non feret usque suum te propter flere clientem:
<lb type="displayNum" n="36"/>illius ut uerbis, sis mihi lenta ueto,
<lb type="displayNum" n="37"/>ne tibi neglecti mittant mala somnia manes,
<lb type="displayNum" n="38"/>maestaque sopitae stet soror ante torum,
<lb type="displayNum" n="39"/>qualis ab excelsa praeceps delapsa fenestra
<lb type="displayNum" n="40"/>uenit ad infernos sanguinolenta lacus.
<lb type="displayNum" n="41"/>desino, ne dominae luctus renouentur acerbi:
<lb type="displayNum" n="42"/>non ego sum tanti, ploret ut illa semel.
<lb type="displayNum" n="43"/>nec lacrimis oculos digna est foedare loquaces:
<lb type="displayNum" n="44"/>lena nocet nobis, ipsa puella bona est.
<lb type="displayNum" n="45"/>lena necat miserum Phryne furtimque tabellas
<lb type="displayNum" n="46"/>occulto portans itque reditque sinu:
<lb type="displayNum" n="47"/>saepe, ego cum dominae dulces a limine duro
<lb type="displayNum" n="48"/>agnosco uoces, haec negat esse domi:
<lb type="displayNum" n="49"/>saepe, ubi nox mihi promissa est, languere puellam
<lb type="displayNum" n="50"/>nuntiat aut aliquas extimuisse minas.
<lb type="displayNum" n="51"/>tunc morior curis, tunc mens mihi perdita fingit,
<lb type="displayNum" n="52"/>quisue meam teneat, quot teneatue modis:
<lb type="displayNum" n="53"/>tunc tibi, lena, precor diras: satis anxia uiuas,
<lb type="displayNum" n="54"/>mouerit e uotis pars quotacumque deos.
</p></div2></div1>


<div1 type="book" n="3">

<div2 type="poem" n="1">

<p>
<lb type="displayNum" n="1"/>Martis Romani festae uenere kalendae
<lb type="displayNum" n="2"/>&mdash; exoriens nostris hic fuit annus auis &mdash;
<lb type="displayNum" n="3"/>et uaga nunc certa discurrunt undique pompa
<lb type="displayNum" n="4"/>perque uias urbis munera perque domos.
<lb type="displayNum" n="5"/>Dicite, Pierides, quonam donetur honore              
<lb type="displayNum" n="6"/>seu mea, seu fallor, cara Neaera tamen.
<lb type="displayNum" n="7"/>Carmine formosae, pretio capiuntur auare:
<lb type="displayNum" n="8"/>gaudeat, ut digna est, uersibus illa meis.
<lb type="displayNum" n="9"/>Lutea sed niueum inuoluat membrana libellum,
<lb type="displayNum" n="10"/>pumex et canas tondeat ante comas,              
<lb type="displayNum" n="11"/>summaque praetexat tenuis fastigia chartae
<lb type="displayNum" n="12"/>indicet ut nomen littera facta tuum,
<lb type="displayNum" n="13"/>atque inter geminas pingantur cornua frontes:
<lb type="displayNum" n="14"/>sic etenim comptum mittere oportet opus.
<lb type="displayNum" n="15"/>Per uos, auctores huius mihi carminis, oro              
<lb type="displayNum" n="16"/>Castaliamque umbram Pieriosque lacus,
<lb type="displayNum" n="17"/>ite domum cultumque illi donate libellum,
<lb type="displayNum" n="18"/>sicut erit: nullus defluat inde color.
<lb type="displayNum" n="19"/>Illa mihi referet, si nostri mutua cura est,
<lb type="displayNum" n="20"/>an minor, an toto pectore deciderim.              
<lb type="displayNum" n="21"/>Sed primum meritam larga donate salute
<lb type="displayNum" n="22"/>atque haec submisso dicite uerba sono:
<lb type="displayNum" n="23"/><q>Haec tibi uir quondam, nunc frater, casta Neaera,
<lb type="displayNum" n="24"/>mittit et accipias munera parua rogat,
<lb type="displayNum" n="25"/>teque suis iurat caram magis esse medullis,              
<lb type="displayNum" n="26"/>siue sibi coniunx siue futura soror;
<lb type="displayNum" n="27"/>sed potius coniunx: huius spem nominis illi
<lb type="displayNum" n="28"/>auferet extincto pallida Ditis aqua.</q> 


</p></div2>

<div2 type="poem" n="2">

<p>
<lb type="displayNum" n="1"/>Qui primus caram iuueni carumque puellae
<lb type="displayNum" n="2"/>eripuit iuuenem, ferreus ille fuit;
<lb type="displayNum" n="3"/>durus et ille fuit, qui tantum ferre dolorem,
<lb type="displayNum" n="4"/>uiuere et erepta coniuge qui potuit.
<lb type="displayNum" n="5"/>Non ego firmus in hoc, non haec patientia nostro              
<lb type="displayNum" n="6"/>ingenio: frangit fortia corda dolor;
<lb type="displayNum" n="7"/>nec mihi uera loqui pudor est uitaeque fateri,
<lb type="displayNum" n="8"/>tot mala perpessae, taedia nata meae.
<lb type="displayNum" n="9"/>Ergo cum tenuem fuero mutatus in umbram
<lb type="displayNum" n="10"/>candidaque ossa supra nigra fauilla teget,              
<lb type="displayNum" n="11"/>ante meum ueniat longos incompta capillos
<lb type="displayNum" n="12"/>et fleat ante meum maesta Neaera rogum;
<lb type="displayNum" n="13"/>sed ueniat carae matris comitata dolore:
<lb type="displayNum" n="14"/>maereat haec genero, maereat illa uiro.
<lb type="displayNum" n="15"/>Praefatae ante meos manes animamque precatae              
<lb type="displayNum" n="16"/>perfusaeque pias ante liquore manus,
<lb type="displayNum" n="17"/>pars quae sola mei superabit corporis, ossa
<lb type="displayNum" n="18"/>incinctae nigra candida ueste legent
<lb type="displayNum" n="19"/>et primum annoso spargent collecta lyaeo,
<lb type="displayNum" n="20"/>mox etiam niueo lacte parent,              
<lb type="displayNum" n="21"/>post haec carbaseis umorem tollere uelis
<lb type="displayNum" n="22"/>atque in marmorea ponere sicca domo.
<lb type="displayNum" n="23"/>Illic quas mittit diues Panchaia merces
<lb type="displayNum" n="24"/>Eoique Arabes, diues et Assyria,
<lb type="displayNum" n="25"/>et nostri memores lacrimae fundantur eodem:              
<lb type="displayNum" n="26"/>sic ego componi uersus in ossa uelim.
<lb type="displayNum" n="27"/>Sed tristem mortis demonstret littera causam
<lb type="displayNum" n="28"/>atque haec in celebri carmina fronte notet:
<lb type="displayNum" n="29"/><hi rend="uppercase">Lygdamus hic situs est: dolor huic et cura Neaerae,
<lb type="displayNum" n="30"/>coniugis ereptae, causa perire fuit.</hi>

</p></div2>

<div2 type="poem" n="3">

<p>
<lb type="displayNum" n="1"/>Quid prodest caelum uotis implesse, Neaera,
<lb type="displayNum" n="2"/>blandaque cum multa tura dedisse prece,
<lb type="displayNum" n="3"/>non ut marmorei prodirem e limine tecti,
<lb type="displayNum" n="4"/>insignis clara conspicuusque domo,
<lb type="displayNum" n="5"/>aut ut multa mei renouarent iugera tauri              
<lb type="displayNum" n="6"/>et magnas messes terra benigna daret,
<lb type="displayNum" n="7"/>sed tecum ut longae sociarem gaudia uitae
<lb type="displayNum" n="8"/>inque tuo caderet nostra senecta sinu,
<lb type="displayNum" n="9"/>tum cum permenso defunctus tempore lucis
<lb type="displayNum" n="10"/>nudus Lethaea cogerer ire rate?              
<lb type="displayNum" n="11"/>Nam graue quid prodest pondus mihi diuitis auri,
<lb type="displayNum" n="12"/>aruaque si findant pinguia mille boues?
<lb type="displayNum" n="13"/>Quidue domus prodest Phrygiis innixa columnis,
<lb type="displayNum" n="14"/>Taenare siue tuis, siue Caryste tuis,
<lb type="displayNum" n="15"/>et nemora in domibus sacros imitantia lucos              
<lb type="displayNum" n="16"/>aurataeque trabes marmoreumque solum?
<lb type="displayNum" n="17"/>Quidue in Erythraeo legitur quae litore concha
<lb type="displayNum" n="18"/>tinctaque Sidonio murice lana iuuat,
<lb type="displayNum" n="19"/>et quae praeterea populus miratur? In illis
<lb type="displayNum" n="20"/>inuidia est: falso plurima uulgus amat.              
<lb type="displayNum" n="21"/>Non opibus mentes hominum curaeque leuantur
<lb type="displayNum" n="22"/>nec Fortuna sua tempora lege regit.
<lb type="displayNum" n="23"/>Sit mihi paupertas tecum iucunda, Neaera:
<lb type="displayNum" n="24"/>at sine te regum munera nulla uolo.
<lb type="displayNum" n="25"/>O niueam quae te poterit mihi reddere lucem!              
<lb type="displayNum" n="26"/>O mihi felicem terque quaterque diem!
<lb type="displayNum" n="27"/>At si, pro dulci reditu quaecumque uouentur,
<lb type="displayNum" n="28"/>audiat auersa non meus aure deus,
<lb type="displayNum" n="29"/>nec me regna iuuant nec Lydius aurifer amnis
<lb type="displayNum" n="30"/>nec quas terrarum sustinet orbis opes.              
<lb type="displayNum" n="31"/>Haec alii cupiant; liceat mihi paupere cultu
<lb type="displayNum" n="32"/>securo cara coniuge posse frui.
<lb type="displayNum" n="33"/>Adsis et timidis faueas, Saturnia, uotis,
<lb type="displayNum" n="34"/>et faueas concha, Cypria, uecta tua.
<lb type="displayNum" n="35"/>Aut si fata negant reditum tristesque sorores,              
<lb type="displayNum" n="36"/>stamina quae ducunt quaeque futura neunt,
<lb type="displayNum" n="37"/>me uocet in uastos amnes nigramque paludem
<lb type="displayNum" n="38"/>diues in ignaua luridus Orcus aqua. 


</p></div2>

<div2 type="poem" n="4">

<p>
<lb type="displayNum" n="1"/>Di meliora ferant, nec sint mihi somnia uera,
<lb type="displayNum" n="2"/>quae tulit hesterna pessima nocte quies.
<lb type="displayNum" n="3"/>Ite procul uani falsique auertite uisus,
<lb type="displayNum" n="4"/>desinite in nobis quaerere uelle fidem.
<lb type="displayNum" n="5"/>Diui uera monent, uenturae nuntia sortis              
<lb type="displayNum" n="6"/>uera monent Tuscis exta probata uiris;
<lb type="displayNum" n="7"/>somnia fallaci ludunt temeraria nocte
<lb type="displayNum" n="8"/>et pauidas mentes falsa timere iubent;
<lb type="displayNum" n="9"/>et natum in curas hominum genus omina noctis
<lb type="displayNum" n="10"/>farre pio placant et saliente sale!              
<lb type="displayNum" n="11"/>Et tamen, utcumque est, siue illi uera moneri,
<lb type="displayNum" n="12"/>mendaci somno credere siue uolent,
<lb type="displayNum" n="13"/>efficiat uanos noctis Lucina timores
<lb type="displayNum" n="14"/>et frustra inmeritum pertimuisse uelit,
<lb type="displayNum" n="15"/>si mea nec turpi mens est obnoxia facto              
<lb type="displayNum" n="16"/>nec laesit magnos impia lingua deos.
<lb type="displayNum" n="17"/>Iam Nox aetherium nigris emensa quadrigis
<lb type="displayNum" n="18"/>mundum cacruleo lauerat amne rotas,
<lb type="displayNum" n="19"/>nec me sopierat menti deus utilis aegrae:
<lb type="displayNum" n="20"/>Somnus sollicitas deficit ante domos.              
<lb type="displayNum" n="21"/>Tandem, cum summo Phoebus prospexit ab ortu,
<lb type="displayNum" n="22"/>pressit languentis lumina sera quies.
<lb type="displayNum" n="23"/>Hic iuuenis casta redimitus tempora lauro
<lb type="displayNum" n="24"/>est uisus nostra ponere sede pedem.
<lb type="displayNum" n="25"/>Non illo quicquam formosius ulla priorum              
<lb type="displayNum" n="26"/>aetas, heroum nec tulit ulla domus.
<lb type="displayNum" n="27"/>Intonsi crines longa ceruice fluebant,
<lb type="displayNum" n="28"/>stillabat Syrio myrtea rore coma.
<lb type="displayNum" n="29"/>Candor erat qualem praefert Latonia Luna,
<lb type="displayNum" n="30"/>et color in niueo corpore purpureus,              
<lb type="displayNum" n="31"/>ut iuueni primum uirgo deducta marito
<lb type="displayNum" n="32"/>inficitur teneras ore rubente genas,
<lb type="displayNum" n="33"/>et cum contexunt amarantis alba puellae
<lb type="displayNum" n="34"/>lilia et autumno candida mala rubent.
<lb type="displayNum" n="35"/>Ima uidebatur talis inludere palla:              
<lb type="displayNum" n="36"/>namque haec in nitido corpore uestis erat.
<lb type="displayNum" n="37"/>Artis opus rarae, fulgens testudine et auro
<lb type="displayNum" n="38"/>pendebat laeua garrula parte lyra.
<lb type="displayNum" n="39"/>Hanc primum ueniens plectro modulatus eburno
<lb type="displayNum" n="40"/>felices cantus ore sonante dedit;              
<lb type="displayNum" n="41"/>sed postquam fuerant digiti cum uoce locuti,
<lb type="displayNum" n="42"/>edidit haec dulci tristia uerba modo:
<lb type="displayNum" n="43"/><q>Salue, cura deum: casto nam rite poetae
<lb type="displayNum" n="44"/>Phoebusque et Bacchus Pieridesque fauent;
<lb type="displayNum" n="45"/>sed proles Semelae Bacchus doctaeque sorores              
<lb type="displayNum" n="46"/>dicere non norunt quid ferat hora sequens;
<lb type="displayNum" n="47"/>at mihi fatorum leges aeuisque futuri
<lb type="displayNum" n="48"/>euentura pater posse uidere dedit;
<lb type="displayNum" n="49"/>quare ego quae dico non fallax accipe uates
<lb type="displayNum" n="50"/>quodque deus uero Cynthius ore feram.              
<lb type="displayNum" n="51"/>Tantum cara tibi quantum nec filia matri,
<lb type="displayNum" n="52"/>quantum nec cupido bella puella uiro,
<lb type="displayNum" n="53"/>pro qua sollicitas caelestia numina uotis,
<lb type="displayNum" n="54"/>quae tibi securos non sinit ire dies
<lb type="displayNum" n="55"/>et, cum te fusco Somnus uelauit amictu,              
<lb type="displayNum" n="56"/>uanum nocturnis fallit imaginibus,
<lb type="displayNum" n="57"/>carminibus celebrata tuis formosa Neaera
<lb type="displayNum" n="58"/>alterius mauultl esse puella uiri,
<lb type="displayNum" n="59"/>diuersasque suas agitat mens impia curas,
<lb type="displayNum" n="60"/>nec gaudet casta nupta Neaera domo.              
<lb type="displayNum" n="61"/>A crudele genus nec fidum femina nomen!
<lb type="displayNum" n="62"/>A pereat, didicit fallere si qua uirum!
<lb type="displayNum" n="63"/>Sed flecti poterit: mens est mutabilis illis;
<lb type="displayNum" n="64"/>tu modo cum multa bracchia tende fide.
<lb type="displayNum" n="65"/>Saeuus Amor docuit ualidos temptare labores,              
<lb type="displayNum" n="66"/>saeuus Amor docuit uerbera posse pati.
<lb type="displayNum" n="67"/>Me quondam Admeti niueas pauisse iuuencas
<lb type="displayNum" n="68"/>non est in uanum fabula ficta iocum;
<lb type="displayNum" n="69"/>tunc ego nec cithara poteram gaudere sonora
<lb type="displayNum" n="70"/>nec similes chordis reddere uoce sonos,              
<lb type="displayNum" n="71"/>sed perlucenti cantum meditabar auena
<lb type="displayNum" n="72"/>ille ego Latonae filius atque Iouis.
<lb type="displayNum" n="73"/>Nescis quid sit amor, iuuenis, si ferre recusas
<lb type="displayNum" n="74"/>immitem dominam coniugiumque ferum.
<lb type="displayNum" n="75"/>Ergo ne dubita blandas adhibere querellas:              
<lb type="displayNum" n="76"/>uincuntur molli pectora dura prece.
<lb type="displayNum" n="77"/>Quod si uera canunt sacris oracula templis,
<lb type="displayNum" n="78"/>haec illi nostro nomine dicta refer:
<lb type="displayNum" n="79"/>hoc tibi conigium promittit Delius ipse;
<lb type="displayNum" n="80"/>felix hoc, alium desine uelle uirum.</q>              
<lb type="displayNum" n="81"/>Dixit, et ignauus defluxit corpore somnus.
<lb type="displayNum" n="82"/>A ego ne possim tanta uidere mala!
<lb type="displayNum" n="83"/>Nec tibi crediderim uotis contraria uota
<lb type="displayNum" n="84"/>nec tantum crimen pectore inesse tuo:
<lb type="displayNum" n="85"/>nam te nec uasti genuerunt aequora ponti              
<lb type="displayNum" n="86"/>nec flammam uoluens ore Chimaera fero
<lb type="displayNum" n="87"/>nec canis anguinea redimitus terga caterua,
<lb type="displayNum" n="88"/>cui tres sunt linguae tergeminumque caput,
<lb type="displayNum" n="89"/>Scyllaque uirgineam canibus succincta figuram,
<lb type="displayNum" n="90"/>nec te conceptam saeua leaena tulit,              
<lb type="displayNum" n="91"/>barbara nec Scythiae tellus horrendaue Syrtis,
<lb type="displayNum" n="92"/>sed culta et duris non habitanda domus
<lb type="displayNum" n="93"/>et longe ante alias omnes mitissima mater
<lb type="displayNum" n="94"/>isque pater quo non alter amabilior.
<lb type="displayNum" n="95"/>Haec deus in melius crudelia somnia uertat              
<lb type="displayNum" n="96"/>et iubeat tepidos inrita ferre Notos. 


</p></div2>

<div2 type="poem" n="5">

<p>
<lb type="displayNum" n="1"/>Vos tenet, Etruscis manat quae fontibus unda,
<lb type="displayNum" n="2"/>unda sub aestiuum non adeunda Canem,
<lb type="displayNum" n="3"/>nunc autem sacris Baiarum proxima lymphis,
<lb type="displayNum" n="4"/>cum se purpureo uere remittit humus.
<lb type="displayNum" n="5"/>At mihi Persephone nigram denuntiat horam:              
<lb type="displayNum" n="6"/>immerito iuueni parce nocere, dea.
<lb type="displayNum" n="7"/>Non ego temptauit nulli temeranda uirorum
<lb type="displayNum" n="8"/>audax laudandae sacra docere deae,
<lb type="displayNum" n="9"/>nec mea mortiferis infecit pocula sucis
<lb type="displayNum" n="10"/>dextera nec cuiquam trita uenena dedit,              
<lb type="displayNum" n="11"/>nec nos sacrilegos templis admouimus ignes,
<lb type="displayNum" n="12"/>nec cor sollicitant facta nefanda meum,
<lb type="displayNum" n="13"/>nec nos insanae meditantes iurgia mentis
<lb type="displayNum" n="14"/>impia in aduersos soluimus ora deos.
<lb type="displayNum" n="15"/>Et nondum cani nigros laesere capillos,              
<lb type="displayNum" n="16"/>nec uenit tardo curua senecta pede:
<lb type="displayNum" n="17"/>natalem primo nostrum uidere parentes,
<lb type="displayNum" n="18"/>cum cecidit fato consul uterque pari.
<lb type="displayNum" n="19"/>Quid fraudare iuuat uitem crescentibus uuis
<lb type="displayNum" n="20"/>et modo nata mala uellere poma manu?              
<lb type="displayNum" n="21"/>Parcite, pallentes undas quicumque tenetis
<lb type="displayNum" n="22"/>duraque sortiti tertia regna dei.
<lb type="displayNum" n="23"/>Elysios olim liceat cognoscere campos
<lb type="displayNum" n="24"/>Lethaeamque ratem Cimmeriosque lacus,
<lb type="displayNum" n="25"/>cum mea rugosa pallebunt ora senecta              
<lb type="displayNum" n="26"/>et referam pueris tempora prisca senex.
<lb type="displayNum" n="27"/>Atque utinam uano nequiquam terrear aestu!
<lb type="displayNum" n="28"/>Languent ter quinos sed mea membra dies.
<lb type="displayNum" n="29"/>At uobis Tuscae celebrantur numina lymphae
<lb type="displayNum" n="30"/>et facilis lenta pellitur unda manu.              
<lb type="displayNum" n="31"/>Viuite felices, memores et uiuite nostri,
<lb type="displayNum" n="32"/>siue erimus seu nos fata fuisse uelint.
<lb type="displayNum" n="33"/>Interea nigras pecudes promittite Diti
<lb type="displayNum" n="34"/>et niuei lactis pocula mixta mero. 


</p></div2>

<div2 type="poem" n="6">

<p>
<lb type="displayNum" n="1"/>Candide Liber, ades &mdash; sic sit tibi mystica uitis
<lb type="displayNum" n="2"/>semper, sic hedera tempora uincta feras &mdash;
<lb type="displayNum" n="3"/>aufer et, ipse, meum, pariter medicande, dolorem:
<lb type="displayNum" n="4"/>saepe tuo cecidit munere uictus amor.
<lb type="displayNum" n="5"/>Care puer, madeant generoso pocula baccho,              
<lb type="displayNum" n="6"/>et nobis prona funde Falerna manu.
<lb type="displayNum" n="7"/>Ite procul durum curae genus, ite labores;
<lb type="displayNum" n="8"/>fulserit hic niueis Delius alitibus.
<lb type="displayNum" n="9"/>Vos modo proposito dulces faueatis amici,
<lb type="displayNum" n="10"/>neue neget quisquam me duce se comitem,              
<lb type="displayNum" n="11"/>aut si quis uini certamen mite recusat,
<lb type="displayNum" n="12"/>fallat eum tecto cara puella dolo.
<lb type="displayNum" n="13"/>Ille facit dites animos deus, ille ferocem
<lb type="displayNum" n="14"/>contundit et dominae misit in arbitrium,
<lb type="displayNum" n="15"/>Armenias tigres et fuluas ille leaenas              
<lb type="displayNum" n="16"/>uicit et indomitis mollia corda dedit.
<lb type="displayNum" n="17"/>Haec Amor et maiora ualet; sed poscite Bacchi
<lb type="displayNum" n="18"/>munera: quem uestrum pocula sicca iuuant?
<lb type="displayNum" n="19"/>Conuenit ex aequo nec toruus Liber in illis
<lb type="displayNum" n="20"/>qui se quique una uina iocosa colunt,              
<lb type="displayNum" n="21"/>nunc uenit iratus nimium nimiumque seueris:
<lb type="displayNum" n="22"/>qui timet irati numina magna, bibat.
<lb type="displayNum" n="23"/>Quales his poenas qualis quantusque minetur,
<lb type="displayNum" n="24"/>Cadmeae matris praeda cruenta docet.
<lb type="displayNum" n="25"/>Sed procul a nobis hic sit timor, illaque, si qua est,              
<lb type="displayNum" n="26"/>quid ualeat laesi sentiat ira dei.
<lb type="displayNum" n="27"/>Quid precor a demens? Venti temeraria uota,
<lb type="displayNum" n="28"/>aeriae et nubes diripienda ferant.
<lb type="displayNum" n="29"/>Quamuis nulla mei superest tibi cura, Neaera,
<lb type="displayNum" n="30"/>sis felix et sint candida fata tua.              
<lb type="displayNum" n="31"/>At nos securae reddamus tempora mensae:
<lb type="displayNum" n="32"/>uenit post multos una serena dies.
<lb type="displayNum" n="33"/>Ei mihi, difficile est imitari gaudia falsa,
<lb type="displayNum" n="34"/>difficile est tristi fingere mente iocum,
<lb type="displayNum" n="35"/>nec bene mendaci risus componitur ore,              
<lb type="displayNum" n="36"/>nec bene sollicitis ebria uerba sonant.
<lb type="displayNum" n="37"/>Quid queror infelix? Turpes discedite curae:
<lb type="displayNum" n="38"/>odit Lanaeus tristia uerba pater.
<lb type="displayNum" n="39"/>Gnosia, Theseae quondam periuria linguae
<lb type="displayNum" n="40"/>fleuisti ignoto sola relicta mari:              
<lb type="displayNum" n="41"/>sic cecinit pro te doctus, Minoi, Catullus
<lb type="displayNum" n="42"/>ingrati referens impia facta uiri.
<lb type="displayNum" n="43"/>Vos ego nunc moneo: felix, quicumque dolore
<lb type="displayNum" n="44"/>alterius disces posse cauere tuos.
<lb type="displayNum" n="45"/>Nec uos aut capiant pendentia bracchia collo              
<lb type="displayNum" n="46"/>aut fallat blanda sordida lingua fide;
<lb type="displayNum" n="47"/>etsi perque suos fallax iurauit ocellos
<lb type="displayNum" n="48"/>Iononemque suam perque suam Venerem,
<lb type="displayNum" n="49"/>nulla fides inerit: periuria ridet amantum
<lb type="displayNum" n="50"/>Iuppiter et uentos inrita ferre iubet.              
<lb type="displayNum" n="51"/>Ergo quid totiens fallacis uerba puellae
<lb type="displayNum" n="52"/>conqueror? Ite a me, seria uerba, precor.
<lb type="displayNum" n="53"/>Quam uellem tecum longas requiescere noctes
<lb type="displayNum" n="54"/>et tecum longos peruigilare dies,
<lb type="displayNum" n="55"/>perfida nec merito nobis inimica merenti,              
<lb type="displayNum" n="56"/>perfida, sed, quamuis perfida, cara tamen!
<lb type="displayNum" n="57"/>Naida Bacchus amat: cessas, o lente minister?
<lb type="displayNum" n="58"/>Temperet annosum Marcia lympha merum.
<lb type="displayNum" n="59"/>Non ego, si fugit nostrae conuiuia mensae
<lb type="displayNum" n="60"/>ignotum cupiens uana puella torum,              
<lb type="displayNum" n="61"/>sollicitus repetam tota suspiria nocte.
<lb type="displayNum" n="62"/>Tu, puer, i, liquidum fortius adde merum.
<lb type="displayNum" n="63"/>Iam dudum Syrio madefactus tempora nardo
<lb type="displayNum" n="64"/>debueram sertis implicuisse comas. 


</p></div2>

<div2 type="poem" n="7"><head>Panegyricus Messallae</head>

<p>
<lb type="displayNum" n="1"/>Te, Messalla, canam, quamquam me cognita uirtus
<lb type="displayNum" n="2"/>terret; ut infirmae nequeant subsistere uires,
<lb type="displayNum" n="3"/>incipiam tamen, ac meritas si carmina laudes
<lb type="displayNum" n="4"/>deficiant, &mdash; humilis tantis sim conditor actis
<lb type="displayNum" n="5"/>nec tua praeter te chartis intexere quisquam              
<lb type="displayNum" n="6"/>facta queat, dictis ut non maiora supersint, &mdash;
<lb type="displayNum" n="7"/>est nobis uoluisse satis; nec munera parua
<lb type="displayNum" n="8"/>respueris: etiam Phoebo gratissima dona
<lb type="displayNum" n="9"/>Cres tulit, et cunctis Baccho iucundior hospes
<lb type="displayNum" n="10"/>Icarus, ut puro testantur sidera caelo              
<lb type="displayNum" n="11"/>Erigoneque Canisque, neget ne longior aetas;
<lb type="displayNum" n="12"/>quin etiam Alcides, deus ascensurus Olympum,
<lb type="displayNum" n="13"/>laeta Molorcheis posuit uestigia tectis,
<lb type="displayNum" n="14"/>paruaque caelestis placauit mica, nec illis
<lb type="displayNum" n="15"/>semper inaurato taurus cadit hostia cornu.              
<lb type="displayNum" n="16"/>Hic quoque sit gratus paruus labor, ut tibi possim
<lb type="displayNum" n="17"/>inde alios alioque memor componere uersus.
<lb type="displayNum" n="18"/>Alter dicat opus magni mirabile mundi,
<lb type="displayNum" n="19"/>qualis in immenso desederit aere tellus,
<lb type="displayNum" n="20"/>qualis et in curuum pontus confluxerit orbem,              
<lb type="displayNum" n="21"/>et uagus, e terris qua surgere nititur, aer,
<lb type="displayNum" n="22"/>huic et contextus passim fluat igneus aether,
<lb type="displayNum" n="23"/>pendentique super claudantur ut omnia caelo;
<lb type="displayNum" n="24"/>at quodcumque meae poterunt audere camenae,
<lb type="displayNum" n="25"/>seu tibi par poterunt seu, quod spes abnuit, ultra              
<lb type="displayNum" n="26"/>siue minus ( certeque canent minus), omne uouemus
<lb type="displayNum" n="27"/>hoc tibi, nec tanto careat mihi carmine charta.
<lb type="displayNum" n="28"/>Nam quamquam antiquae gentis superant tibi laudes,
<lb type="displayNum" n="29"/>non tua maiorum contenta est gloria fama
<lb type="displayNum" n="30"/>nec quaeris quid quaque index sub imagine dicat,              
<lb type="displayNum" n="31"/>sed generis priscos contendis uincere honores,
<lb type="displayNum" n="32"/>quam tibi maiores maius decus ipse futuris:
<lb type="displayNum" n="33"/>at tua non titulus capiet sub nomine facta,
<lb type="displayNum" n="34"/>aeterno sed erunt tibi magna uolumina uersu,
<lb type="displayNum" n="35"/>conuenientque tuas cupidi componere laudes              
<lb type="displayNum" n="36"/>undique quique canent uincto pede quique soluto;
<lb type="displayNum" n="37"/>quis potius, certamen erit: sim uictor in illis,
<lb type="displayNum" n="38"/>ut nostrum tantis inscribam nomen in actis.
<lb type="displayNum" n="39"/>Nam quis te maiora gerit castrisue foroue?
<lb type="displayNum" n="40"/>Nec tamen hic aut hic tibi laus maiorue minorue,              
<lb type="displayNum" n="41"/>iusta pari premitur ueluti cum pondere libra,
<lb type="displayNum" n="42"/>prona nec hac plus parte sedet nec surgit ab illa,
<lb type="displayNum" n="43"/>qualis, inaequatum si quando onus urget utrimque,
<lb type="displayNum" n="44"/>instabilis natat alterno depressior orbe.
<lb type="displayNum" n="45"/>Nam seu diuersi fremat inconstantia uulgi,              
<lb type="displayNum" n="46"/>non alius sedare queat; seu iudicis ira
<lb type="displayNum" n="47"/>sit placanda, tuis poterit mitescere uerbis.
<lb type="displayNum" n="48"/>Non Pylos aut Ithace tantos genuisse feruntur
<lb type="displayNum" n="49"/>Nestora uel paruae magnum decus urbis Vlixem,
<lb type="displayNum" n="50"/>uixerit ille senex quamuis, dum terna per orbem              
<lb type="displayNum" n="51"/>saecula fertilibus Titan decurreret horis,
<lb type="displayNum" n="52"/>ille per ignotas audax errauerit urbes,
<lb type="displayNum" n="53"/>qua maris extremis tellus includitur undis:
<lb type="displayNum" n="54"/>nam Ciconumque manus aduersis reppulit armis,
<lb type="displayNum" n="55"/>nec ualuit lotos coeptos auertere cursus,              
<lb type="displayNum" n="56"/>cessit et Aetnaeae Neptunius incola rupis
<lb type="displayNum" n="57"/>uicta Maroneo foedatus lumina baccho;
<lb type="displayNum" n="58"/>uexit et Aeolios placidum per Nerea uentos,
<lb type="displayNum" n="59"/>incultos adiit Laestrygonas Antiphatenque,
<lb type="displayNum" n="60"/>nobilis Artacie gelida quos inrigat unda;              
<lb type="displayNum" n="61"/>solum nec doctae uerterunt pocula Circes,
<lb type="displayNum" n="62"/>quamuis illa foret Solis genus, apta uel herbis
<lb type="displayNum" n="63"/>aptaque uel cantu ueteres mutare figuras;
<lb type="displayNum" n="64"/>Cimmerion etiam obscuras accessit ad arces,
<lb type="displayNum" n="65"/>quis numquam candente dies apparuit ortu,              
<lb type="displayNum" n="66"/>seu supra terras Phoebus seu curreret infra;
<lb type="displayNum" n="67"/>uidit ut inferno Plutonis subdita regno
<lb type="displayNum" n="68"/>magna deum proles leuibus discurreret umbris,
<lb type="displayNum" n="69"/>praeteriitque cita Sirenum litora puppi;
<lb type="displayNum" n="70"/>illum inter geminae nantem confinia mortis              
<lb type="displayNum" n="71"/>nec Scyllae saeuo conterruit impetus ore,
<lb type="displayNum" n="72"/>cum canibus rabidas inter fera serperet undas,
<lb type="displayNum" n="73"/>nec uiolenta suo consumpsit more Charybdis,
<lb type="displayNum" n="74"/>uel si sublimis fluctu consurgeret imo,
<lb type="displayNum" n="75"/>uel si interrupto nudaret gurgite pontum.              
<lb type="displayNum" n="76"/>Non uiolata uagi sileantur pascua Solis,
<lb type="displayNum" n="77"/>non amor et fecunda Atlantidos arua Calypsus,
<lb type="displayNum" n="78"/>finis et erroris miseri Phaeacia tellus.
<lb type="displayNum" n="79"/>Atque haec seu nostras inter sunt cognita terras,
<lb type="displayNum" n="80"/>fabula siue nouum dedit his erroribus orbem,              
<lb type="displayNum" n="81"/>sit labor illius, tua dum facundia maior.
<lb type="displayNum" n="82"/>Iam te non alius belli tenet aptius artes,
<lb type="displayNum" n="83"/>qua deceat tutam castris praeducere fossam,
<lb type="displayNum" n="84"/>qualiter aduersos hosti defigere ceruos,
<lb type="displayNum" n="85"/>quemue locum ducto melius sit claudere uallo,              
<lb type="displayNum" n="86"/>fontis ubi dulces erumpat terra liquores,
<lb type="displayNum" n="87"/>ut facilisque tuis aditus sit et arduus hosti,
<lb type="displayNum" n="88"/>laudis ut adsiduo uigeat certamine miles,
<lb type="displayNum" n="89"/>quis tardamue sudem melius celeremue sagittam
<lb type="displayNum" n="90"/>iecerit aut lento perfregerit obuia pilo,              
<lb type="displayNum" n="91"/>aut quis equum celeremue arto compescere freno
<lb type="displayNum" n="92"/>possit et effusas tardo permittere habenas
<lb type="displayNum" n="93"/>inque uicem modo directo contendere passu,
<lb type="displayNum" n="94"/>seu libeat, curuo breuius conuertere gyro,
<lb type="displayNum" n="95"/>quis parma, seu dextra uelit seu laeua, tueri,              
<lb type="displayNum" n="96"/>siue hac siue illac ueniat grauis impetus hastae
<lb type="displayNum" n="97"/>amplior aut signata cita loca tangere funda.
<lb type="displayNum" n="98"/>Iam simul audacis uenient certamina Martis
<lb type="displayNum" n="99"/>aduersisque parent acies concurrere signis,
<lb type="displayNum" n="100"/>tum tibi non desit faciem componere pugnae,              
<lb type="displayNum" n="101"/>seu sit opus quadratum acies consistat in agmen, 
<lb type="displayNum" n="102"/>rectus ut aequatis decurrat frontibus ordo,
<lb type="displayNum" n="103"/>seu libeat duplicem seiunctim cernere martem,
<lb type="displayNum" n="104"/>dexter uti laeuum teneat dextrumque sinister
<lb type="displayNum" n="105"/>miles sitque duplex gemini uictoria casus.              
<lb type="displayNum" n="106"/>At non per dubias errant mea carmina laudes:
<lb type="displayNum" n="107"/>nam bellis experta cano. Testis mihi uictae
<lb type="displayNum" n="108"/>fortis Iapydiae miles, testis quoque fallax
<lb type="displayNum" n="109"/>Pannonius, gelidas passim disiectus in Alpes,
<lb type="displayNum" n="110"/>testis Arupinis et pauper natus in aruis,              
<lb type="displayNum" n="111"/>quem si quis uideat uetus ut non fregerit aetas,
<lb type="displayNum" n="112"/>terna minus Pyliae miretur saecula famae:
<lb type="displayNum" n="112b"/>namque senex longae peragit dum tempora uitae, 
<lb type="displayNum" n="113"/>centum fecundos Titan renouauerit annos,
<lb type="displayNum" n="114"/>ipse tamen uelox celerem super edere corpus
<lb type="displayNum" n="115"/>audet equum ualidisque sedet moderator habenis.              
<lb type="displayNum" n="116"/>Te duce non alias conuersus terga Domator
<lb type="displayNum" n="117"/>libera Romanae subiecit colla catenae.
<lb type="displayNum" n="118"/>Nec tamen his contentus eris: maiora peractis
<lb type="displayNum" n="119"/>instant, compertum est ueracibus ut mihi signis,
<lb type="displayNum" n="120"/>quis Amythaonius nequeat certare Melampus.              
<lb type="displayNum" n="121"/>Nam modo fulgentem Tyrio subtegmine uestem
<lb type="displayNum" n="122"/>indueras oriente die duce fertilis anni,
<lb type="displayNum" n="123"/>splendidior liquidis cum Sol caput extulit undis
<lb type="displayNum" n="124"/>et fera discordes tenuerunt flamina uenti,
<lb type="displayNum" n="125"/>curua nec adsuetos egerunt flumina cursus,              
<lb type="displayNum" n="126"/>quin rapidum placidis etiam mare constitit undis,
<lb type="displayNum" n="127"/>ulla nec aerias uolucris perlabitur auras
<lb type="displayNum" n="128"/>nec quadrupes densas depascitur aspera siluas,
<lb type="displayNum" n="129"/>quin largita tuis sunt muta silentia uotis.
<lb type="displayNum" n="130"/>Iuppiter ipse leui uectus per inania curru              
<lb type="displayNum" n="131"/>adfuit et caelo uicinum liquit Olympum
<lb type="displayNum" n="132"/>intentaque tuis precibus se praebuit aure
<lb type="displayNum" n="133"/>cunctaque ueraci capite adnuit: additus aris
<lb type="displayNum" n="134"/>laetior eluxit structos super ignis aceruos.
<lb type="displayNum" n="135"/>Quin hortante deo magnis insistere rebus              
<lb type="displayNum" n="136"/>incipe; non idem tibi sint aliisque triumphi:
<lb type="displayNum" n="137"/>non te uicino remorabitur obuia marte
<lb type="displayNum" n="138"/>Gallia nec latis audax Hispania terris
<lb type="displayNum" n="139"/>nec fera Theraeo tellus obsessa colono,
<lb type="displayNum" n="140"/>nec qua uel Nilus uel regia lympha Choaspes              
<lb type="displayNum" n="141"/>profluit aut rapidus, Cyri dementia, Gyndes,
<lb type="displayNum" n="142"/>aret Araccaeis aut unda Oroatia campis,
<lb type="displayNum" n="143"/>nec qua regna uago Tomyris finiuit Araxe,
<lb type="displayNum" n="144"/>impia nec saeuis celebrans conuiuia mensis
<lb type="displayNum" n="145"/>ultima uicinus Phoebo tenet arua Padaeus,              
<lb type="displayNum" n="146"/>quaque Hebrus Tanaisque Getas rigat atque Magynos.
<lb type="displayNum" n="147"/>Quid moror? Oceanus ponto qua continet orbem,
<lb type="displayNum" n="148"/>nulla tibi aduersis regio sese offeret armis.
<lb type="displayNum" n="149"/>Te manet inuictus Romano marte Britannus
<lb type="displayNum" n="150"/>teque interiecto mundi pars altera sole.              
<lb type="displayNum" n="151"/>Nam circumfuso consistit in aere tellus
<lb type="displayNum" n="152"/>et quinque in partes toto disponitur orbe.
<lb type="displayNum" n="153"/>Atque duae gelido uastantur frigore semper:
<lb type="displayNum" n="154"/>illic et densa tellus absconditur umbra,
<lb type="displayNum" n="155"/>et nulla incepto perlabitur unda liquore,              
<lb type="displayNum" n="156"/>sed durata riget densam in glaciemque niuemque,
<lb type="displayNum" n="157"/>quippe ubi non umquam Titan super egerit ortus.
<lb type="displayNum" n="158"/>At media est Phoebi semper subiecta calori,
<lb type="displayNum" n="159"/>seu propior terris aestiuum fertur in orbem
<lb type="displayNum" n="160"/>seu celer hibernas properat decurrere luces;              
<lb type="displayNum" n="161"/>non igitur presso tellus exsurgit aratro,
<lb type="displayNum" n="162"/>nec frugem segetes praebent neque pabula terrae;
<lb type="displayNum" n="163"/>non illic colit arua deus, Bacchusue Ceresue,
<lb type="displayNum" n="164"/>nulla nec exustas habitant animalia partes.
<lb type="displayNum" n="165"/>Fertilis hanc inter posita est interque rigentes              
<lb type="displayNum" n="166"/>nostraque et huic aduersa solo pars altera nostro,
<lb type="displayNum" n="167"/>quas similis utrimque tenens uicinia caeli
<lb type="displayNum" n="168"/>temperat, alter et alterius uires necat aer;
<lb type="displayNum" n="169"/>hinc placidus nobis per tempora uertitur annus,
<lb type="displayNum" n="170"/>hinc et colla iugo didicit submittere taurus              
<lb type="displayNum" n="171"/>et lenta excelsos uitis conscendere ramos,
<lb type="displayNum" n="172"/>tondeturque seges maturos annua partus,
<lb type="displayNum" n="173"/>et ferro tellus, pontus confinditur aere,
<lb type="displayNum" n="174"/>quin etiam structis exsurgunt oppida muris.
<lb type="displayNum" n="175"/>Ergo ubi per claros ierint tua facta triumphos,              
<lb type="displayNum" n="176"/>solus utroque idem diceris magnus in orbe.
<lb type="displayNum" n="177"/>Non ego sum satis ad tantae praeconia laudis,
<lb type="displayNum" n="178"/>ipse mihi non si praescribat carmina Phoebus.
<lb type="displayNum" n="179"/>Est tibi, qui possit magnis se accingere rebus,
<lb type="displayNum" n="180"/>Valgius: aeterno propior non alter Homero.              
<lb type="displayNum" n="181"/>Languida non noster peragit labor otia, quamuis
<lb type="displayNum" n="182"/>Fortuna, ut mos est illi, me aduersa fatiget.
<lb type="displayNum" n="183"/>Nam mihi, cum magnis opibus domus alta niteret,
<lb type="displayNum" n="184"/>cui fuerant flaui ditantes ordine sulci
<lb type="displayNum" n="185"/>horrea fecundas ad deficientia messis,              
<lb type="displayNum" n="186"/>cuique pecus denso pascebant agmine colles,
<lb type="displayNum" n="187"/>et domino satis et nimium furique lupoque,
<lb type="displayNum" n="188"/>nunc desiderium superest: nam cura nouatur,
<lb type="displayNum" n="189"/>cum memor ante actos semper dolor admonet annos.
<lb type="displayNum" n="190"/>Sed licet asperiora cadant spolierque relictis,              
<lb type="displayNum" n="191"/>non te deficient nostrae memorare camenae.
<lb type="displayNum" n="192"/>Nec solum tibi Pierii tribuentur honores:
<lb type="displayNum" n="193"/>pro te uel rapidas ausim maris ire per undas,
<lb type="displayNum" n="194"/>aduersis hiberna licet tumeant freta uentis,
<lb type="displayNum" n="195"/>pro te uel densis solus subsistere turmis              
<lb type="displayNum" n="196"/>uel paruum Aetnaeae corpus committere flammae.
<lb type="displayNum" n="197"/>Sum quodcumque, tuum est. Nostri si paruula cura
<lb type="displayNum" n="198"/>sit tibi, quanta libet, si sit modo, non mihi regna
<lb type="displayNum" n="199"/>Lydia, non magni potior sit fama Gylippi,
<lb type="displayNum" n="200"/>posse Meleteas nec mallem uincere chartas.              
<lb type="displayNum" n="201"/>Quod tibi si uersus noster, totusue minusue,
<lb type="displayNum" n="202"/>uel bene sit notus, summo uel inerret in ore,
<lb type="displayNum" n="203"/>nulla mihi statuunt finem te fata canendi.
<lb type="displayNum" n="204"/>Quin etiam mea tunc tumulus cum texerit ossa,
<lb type="displayNum" n="205"/>seu matura dies celerem properat mihi mortem,              
<lb type="displayNum" n="206"/>longa manet seu uita, tamen, mutata figura
<lb type="displayNum" n="207"/>seu me finget equum rigidos percurrere campos
<lb type="displayNum" n="208"/>doctum seu tardi pecoris sim gloria taurus
<lb type="displayNum" n="209"/>siue ego per liquidum uolucris uehar aera pennis,
<lb type="displayNum" n="210"/>quandocumque hominem me longa receperit aetas,              
<lb type="displayNum" n="211"/>inceptis de te subtexam carmina chartis. 


</p></div2>

<div2 type="poem" n="8"><head>De Sulpici Incerti Auctoris Elegiae</head>

<p>
<lb type="displayNum" n="1"/>Sulpicia est tibi culta tuis, Mars magne, kalendis;
<lb type="displayNum" n="2"/>spectatum e caelo, si sapis, ipse ueni;
<lb type="displayNum" n="3"/>hoc Venus ignoscet; at tu, uiolente, caueto
<lb type="displayNum" n="4"/>ne tibi miranti turpiter arma cadant:
<lb type="displayNum" n="5"/>illius ex oculis, cum uult exurere diuos,              
<lb type="displayNum" n="6"/>accendit geminas lampadas acer Amor.
<lb type="displayNum" n="7"/>Illam, quidquid agit, quoquo uestigia mouit,
<lb type="displayNum" n="8"/>componit furtim subsequiturque Decor;
<lb type="displayNum" n="9"/>seu soluit crines, fusis decet esse capillis:
<lb type="displayNum" n="10"/>seu composit, comptis est ueneranda comis.              
<lb type="displayNum" n="11"/>Vrit, seu Tyria uoluit procedere palla:
<lb type="displayNum" n="12"/>urit, seu niuea candida ueste uenit.
<lb type="displayNum" n="13"/>Talis in aeterno felix Vertumnus Olympo
<lb type="displayNum" n="14"/>mille habet ornatus, mille decenter habet.
<lb type="displayNum" n="15"/>Sola puellarum digna est cui mollia caris              
<lb type="displayNum" n="16"/>uellera det sucis bis madefacta Tyros,
<lb type="displayNum" n="17"/>possideatque, metit quidquid bene olentibus aruis
<lb type="displayNum" n="18"/>cultor odoratae diues Arabs segetis,
<lb type="displayNum" n="19"/>et quascumque niger rubro de litore gemmas
<lb type="displayNum" n="20"/>proximus Eois colligit Indus aquis.              
<lb type="displayNum" n="21"/>Hanc uos, Pierides, festis cantate kalendis,
<lb type="displayNum" n="22"/>et testudinea Phoebe superbe lyra.
<lb type="displayNum" n="23"/>Hoc sollemne sacrum multos haec sumet in annos:
<lb type="displayNum" n="24"/>dignior est uestro nulla puella choro. 


</p></div2>

<div2 type="poem" n="9">

<p>
<lb type="displayNum" n="1"/>Parce meo iuueni, seu quis bona pascua campi
<lb type="displayNum" n="2"/>seu colis umbrosi deuia montis aper,
<lb type="displayNum" n="3"/>neu tibi sit duros acuisse in proelia dentes;
<lb type="displayNum" n="4"/>incolumem custos hunc mihi seruet Amor.
<lb type="displayNum" n="5"/>Sed procul abducit uenandi Delia cura:              
<lb type="displayNum" n="6"/>o pereant siluae deficiantque canes!
<lb type="displayNum" n="7"/>Quis furor est, quae mens, densos indagine colles
<lb type="displayNum" n="8"/>claudentem teneras laedere uelle manus?
<lb type="displayNum" n="9"/>Quidue iuuat furtim latebras intrare ferarum
<lb type="displayNum" n="10"/>candidaque hamatis crura notare rubis?              
<lb type="displayNum" n="11"/>Sed tamen, ut tecum liceat, Cerinthe, uagari,
<lb type="displayNum" n="12"/>ipsa ego per montes retia torta feram,
<lb type="displayNum" n="13"/>ipsa ego uelocis quaeram uestigia cerui
<lb type="displayNum" n="14"/>et demam celeri ferrea uincla cani.
<lb type="displayNum" n="15"/>Tunc mihi, tunc placeant siluae, si, lux mea, tecum              
<lb type="displayNum" n="16"/>arguar ante ipsas concubuisse plagas:
<lb type="displayNum" n="17"/>tunc ueniat licet ad casses, inlaesus abibit,
<lb type="displayNum" n="18"/>ne ueneris cupidae gaudia turbet, aper.
<lb type="displayNum" n="19"/>Nunc sine me sit nulla Venus, sed lege Dianae,
<lb type="displayNum" n="20"/>caste puer, casta retia tange manu:              
<lb type="displayNum" n="21"/>et, quaecumque meo furtim subrepit amori,
<lb type="displayNum" n="22"/>incidat in saeuas diripienda feras.
<lb type="displayNum" n="23"/>At tu uenandi studium concede parenti,
<lb type="displayNum" n="24"/>et celer in nostros ipse recurre sinus. 


</p></div2>

<div2 type="poem" n="10">

<p>
<lb type="displayNum" n="1"/>Huc ades et tenerae morbos expelle puellae,
<lb type="displayNum" n="2"/>huc ades, intonsa Phoebe superbe coma;
<lb type="displayNum" n="3"/>crede mihi, propera, nec te iam, Phoebe, pigebit
<lb type="displayNum" n="4"/>formosae medicas applicuisse manus.
<lb type="displayNum" n="5"/>Effice ne macies pallentes occupet artus,              
<lb type="displayNum" n="6"/>neu notet informis candida membra color,
<lb type="displayNum" n="7"/>et quodcumque mali est et quidquid triste timemus,
<lb type="displayNum" n="8"/>in pelagus rapidis euehat amnis aquis.
<lb type="displayNum" n="9"/>Sancte, ueni, tecumque feras, quicumque sapores,
<lb type="displayNum" n="10"/>quicumque et cantus corpora fessa leuant;              
<lb type="displayNum" n="11"/>neu iuuenem torque, metuit qui fata puellae
<lb type="displayNum" n="12"/>uotaque pro domina uix numeranda facit;
<lb type="displayNum" n="13"/>interdum uouet, interdum, quod langueat illa,
<lb type="displayNum" n="14"/>dicit in aeternos aspera uerba deos.
<lb type="displayNum" n="15"/>Pone metum, Cerinthe: deus non laedit amantes;              
<lb type="displayNum" n="16"/>tu modo semper ama: salua puella tibi est;
<lb type="displayNum" n="21"/>nil opus est fletu: lacrimis erit aptius uti,              
<lb type="displayNum" n="22"/>si quando fuerit tristior illa tibi.              
<lb type="displayNum" n="17"/>At nunc tota tua est, te solum candida secum              
<lb type="displayNum" n="18"/>cogitat, et frustra credula turba sedet.
<lb type="displayNum" n="19"/>Phoebe, faue: laus magna tibi tribuetur in uno
<lb type="displayNum" n="20"/>corpore seruato restituisse duos.              
<lb type="displayNum" n="23"/>Iam celeber, iam laetus eris, cum debita reddet              
<lb type="displayNum" n="24"/>certatim sanctis laetus uterque focis;
<lb type="displayNum" n="25"/>tunc te felicem dicet pia turba deorum,              
<lb type="displayNum" n="26"/>optabunt artes et sibi quisque tuas. 


</p></div2>

<div2 type="poem" n="11">

<p>
<lb type="displayNum" n="1"/>Qui mihi te, Cerinthe, dies dedit, hic mihi sanctus
<lb type="displayNum" n="2"/>atque inter festos semper habendus erit:
<lb type="displayNum" n="3"/>te nascente nouum Parcae cecinere puellis
<lb type="displayNum" n="4"/>seruitium et dederunt regna superba tibi.
<lb type="displayNum" n="5"/>Vror ego ante alias: iuuat hoc, Cerinthe, quod uror,              
<lb type="displayNum" n="6"/>si tibi de nobis mutuus ignis adest;
<lb type="displayNum" n="7"/>mutuus adsit amor, per te dulcissima furta
<lb type="displayNum" n="8"/>perque tuos oculos per Geniumque rogo.
<lb type="displayNum" n="9"/>Mane Geni, cape tura libens uotisque faueto,
<lb type="displayNum" n="10"/>si modo, cum de me cogitat, ille calet.              
<lb type="displayNum" n="11"/>Quod si forte alios iam nunc suspiret amores,
<lb type="displayNum" n="12"/>tunc precor infidos, sancte, relinque focos.
<lb type="displayNum" n="13"/>Nec tu sis iniusta, Venus: uel seruiat aeque
<lb type="displayNum" n="14"/>uinctus uterque tibi uel mea uincla leua;
<lb type="displayNum" n="15"/>sed potius ualida teneamur uterque catena,              
<lb type="displayNum" n="16"/>nulla queat posthac quam soluisse dies.
<lb type="displayNum" n="17"/>Optat idem iuuenis quod nos, sed tectius optat:
<lb type="displayNum" n="18"/>nam pudet haec illum dicere uerba palam.
<lb type="displayNum" n="19"/>At tu, Natalis, quoniam deus omnia sentis,
<lb type="displayNum" n="20"/>adnue: quid refert, clamne palamne roget? 


</p></div2>

<div2 type="poem" n="12">

<p>
<lb type="displayNum" n="1"/>Natalis Iuno, sanctos cape turis aceruos,
<lb type="displayNum" n="2"/>quos tibi dat tenera docta puella manu;
<lb type="displayNum" n="3"/>tota tibi est hodie, tibi se laetissima compsit,
<lb type="displayNum" n="4"/>staret ut ante tuos conspicienda focos.
<lb type="displayNum" n="5"/>Illa quidem ornandi causas tibi, diua, relegat;              
<lb type="displayNum" n="6"/>est tamen, occulte cui placuisse uelit.
<lb type="displayNum" n="7"/>At tu, sancta, faue, neu quis diuellat amantes,
<lb type="displayNum" n="8"/>sed iuueni, quaeso, mutua uincla para.
<lb type="displayNum" n="9"/>Sic bene compones: ullae non ille puellae
<lb type="displayNum" n="10"/>seruire aut cuiquam dignior illa uiro.              
<lb type="displayNum" n="11"/>Nec possit cupidos uigilans deprendere custos
<lb type="displayNum" n="12"/>fallendique uias mille ministret Amor.
<lb type="displayNum" n="13"/>Adnue purpureaque ueni perlucida palla:
<lb type="displayNum" n="14"/>ter tibi fit libo, ter, dea casta, mero;
<lb type="displayNum" n="15"/>praecipit et natae mater studiosa, quod optat:              
<lb type="displayNum" n="16"/>illa aliud tacita iam sua mente rogat;
<lb type="displayNum" n="17"/>uritur, ut celeres urunt altaria flammae,
<lb type="displayNum" n="18"/>nec, liceat quamuis, sana fuisse uelit.
<lb type="displayNum" n="19"/>Sis iuueni grata ac, ueniet cum proximus annus,
<lb type="displayNum" n="20"/>hic idem uotis iam uetus exstet amor. 


</p></div2>

<div2 type="poem" n="13"><head>Sulpiciae Elegidia</head>

<p>
<lb type="displayNum" n="1"/>Tandem uenit amor, qualem texisse pudori
<lb type="displayNum" n="2"/>quam nudasse alicui sit mihi fama magis.
<lb type="displayNum" n="3"/>Exorata meis illum Cytherea Camenis
<lb type="displayNum" n="4"/>attulit in nostrum deposuitque sinum.
<lb type="displayNum" n="5"/>Exsoluit promissa Venus: mea gaudia narret,              
<lb type="displayNum" n="6"/>dicetur si quis non habuisse sua.
<lb type="displayNum" n="7"/>Non ego signatis quicquam mandare tabellis,
<lb type="displayNum" n="8"/>ne legat id nemo quam meus ante, uelim,
<lb type="displayNum" n="9"/>sed peccasse iuuat, uultus componere famae
<lb type="displayNum" n="10"/>taedet: cum digno digna fuisse ferar. 


</p></div2>

<div2 type="poem" n="14">

<p>
<lb type="displayNum" n="1"/>Inuisus natalis adest, qui rure molesto
<lb type="displayNum" n="2"/>et sine Cerintho tristis agendus erit.
<lb type="displayNum" n="3"/>Dulcius urbe quid est? An uilla sit apta puellae
<lb type="displayNum" n="4"/>atque Arretino frigidus amnis agro?
<lb type="displayNum" n="5"/>Iam, nimium Messalla mei studiose, quiescas;              
<lb type="displayNum" n="6"/>non tempestiuae saepe, propinque, uiae.
<lb type="displayNum" n="7"/>Hic animum sensusque meos abducta relinquo
<lb type="displayNum" n="8"/>arbitrio, quamuis non sinis esse, meo. 


</p></div2>

<div2 type="poem" n="15">

<p>
<lb type="displayNum" n="1"/>Scis iter ex animo sublatum triste puellae?
<lb type="displayNum" n="2"/>Natali Romae iam licet esse tuo.
<lb type="displayNum" n="3"/>Omnibus ille dies nobis natalis agatur,
<lb type="displayNum" n="4"/>qui nec opinanti nunc tibi forte uenit. 


</p></div2>

<div2 type="poem" n="16">

<p>
<lb type="displayNum" n="1"/>Gratum est, securus multum quod iam tibi de me
<lb type="displayNum" n="2"/>permittis, subito ne male inepta cadam.
<lb type="displayNum" n="3"/>Sit tibi cura togae potior pressumque quasillo
<lb type="displayNum" n="4"/>scortum quam Serui filia Sulpicia:
<lb type="displayNum" n="5"/>solliciti sunt pro nobis, quibus illa dolori est              
<lb type="displayNum" n="6"/>ne cedam ignoto maxima causa toro. 


</p></div2>

<div2 type="poem" n="17">

<p>
<lb type="displayNum" n="1"/>Estne tibi, Cerinthe, tuae pia cura puellae,
<lb type="displayNum" n="2"/>quod mea nunc uexat corpora fessa calor?
<lb type="displayNum" n="3"/>A ego non aliter tristes euincere morbos
<lb type="displayNum" n="4"/>optarim, quam te si quoque uelle putem.
<lb type="displayNum" n="5"/>At mihi quid prosit morbos euincere, si tu              
<lb type="displayNum" n="6"/>nostra potes lento pectore ferre mala? 


</p></div2>

<div2 type="poem" n="18">

<p>
<lb type="displayNum" n="1"/>Ne tibi sim, mea lux, aeque iam feruida cura
<lb type="displayNum" n="2"/>ac uideor paucos ante fuisse dies,
<lb type="displayNum" n="3"/>si quicquam tota commisi stulta iuuenta
<lb type="displayNum" n="4"/>cuius me fatear paenituisse magis,
<lb type="displayNum" n="5"/>hesterna quam te solum quod nocte reliqui,              
<lb type="displayNum" n="6"/>ardorem cupiens dissimulare meum. 


</p></div2>

<div2 type="poem" n="19"><head>Incerti Auctoris</head>

<p>
<lb type="displayNum" n="1"/>Nulla tuum nobis subducet femina lectum:
<lb type="displayNum" n="2"/>hoc primum iuncta est foedere nostra uenus.
<lb type="displayNum" n="3"/>Tu mihi sola places, nec iam te praeter in urbe
<lb type="displayNum" n="4"/>formosa est oculis ulla puella meis.
<lb type="displayNum" n="5"/>Atque utinam posses uni mihi bella uideri!              
<lb type="displayNum" n="6"/>Displiceas aliis: sic ego tutus ero.
<lb type="displayNum" n="7"/>Nil opus inuidia est, procul absit gloria uulgi:
<lb type="displayNum" n="8"/>qui sapit, in tacito gaudeat ille sinu.
<lb type="displayNum" n="9"/>Sic ego secretis possum bene uiuere siluis,
<lb type="displayNum" n="10"/>qua nulla humano sit uia trita pede.              
<lb type="displayNum" n="11"/>Tu mihi curarum requies, tu nocte uel atra
<lb type="displayNum" n="12"/>lumen, et in solis tu mihi turba locis.
<lb type="displayNum" n="13"/>Nunc licet e caelo mittatur amica Tibullo,
<lb type="displayNum" n="14"/>mittetur frustra deficietque Venus;
<lb type="displayNum" n="15"/>hoc tibi sancta tuae Iunonis numina iuro,              
<lb type="displayNum" n="16"/>quae sola ante alios est mihi magna deos.
<lb type="displayNum" n="17"/>Quid facio demens? Heu! heu! mea pignora cedo;
<lb type="displayNum" n="18"/>iuraui stulte: proderat iste timor.
<lb type="displayNum" n="19"/>Nunc tu fortis eris, nunc tu me audacius ures:
<lb type="displayNum" n="20"/>hoc peperit misero garrula lingua malum.              
<lb type="displayNum" n="21"/>Iam faciam quodcumque uoles, tuus usque manebo,
<lb type="displayNum" n="22"/>nec fugiam notae seruitium dominae,
<lb type="displayNum" n="23"/>sed Veneris sanctae considam uinctus ad aras:
<lb type="displayNum" n="24"/>haec notat iniustos supplicibusque fauet. 


</p></div2>

<div2 type="poem" n="20">

<p>
<lb type="displayNum" n="1"/>Rumor ait crebro nostram peccare puellam
<lb type="displayNum" n="2"/>nunc ego me surdis auribus esse uelim.
<lb type="displayNum" n="3"/>Crimina non haec sunt nostro sine facta dolore:
<lb type="displayNum" n="4"/>quid miserum torques, rumor acerbe? Tace. 


</p></div2>

<div2 type="poem" n="Domiti Marsi">

<p>
<lb type="displayNum" n="1"/>Te quoque Vergilio comitem non aequa, Tibulle,
<lb type="displayNum" n="2"/>Mors iuvenem campos misit ad Elysios
<lb type="displayNum" n="3"/>ne foret aut elegis molles qui fleret amores
<lb type="displayNum" n="4"/>aut caneret forti regia bella pede. </p></div2></div1>
</body></text></TEI.2>
